כתוב בספר המאור והריני מוסר לך כלל גדול בתורת המוקצה כו' עד וצריך אתה ליזהר בדיני המוקצה בכלל דברי הרב אלפסי ז"ל שלא שם אל לבו ההפרש שהפרשנו בו והוא נכון וברור
כלומר הואיל ובשבת מותר יהא מותר ביו"ט שגוזרין בכל התלמוד בדברים המצויים המותר מפני האסור ואין מתירין האסור בשביל המותר וכ"כ בעל הלכות פסוקות בתמרי דנזיאתא דאסירי למיכל מינייהו ביומא טבא והקושיא שנתלה עליה בזה תירץ אותה ר"נ דגבי שבת דחמיר לא אתי לזלזולי בה ויו"ט דקיל אתי לזלזולי ביה ולפיכך החמירו בו יותר וכל עיקר לא דברו חכמים במוקצה אלא כדי שיברור ויזמין לעצמו צרכיו מערב יו"ט ולא יצטרך למחר לחזור ולטרוח בסעודה שמא יבא לעשות בה מלאכה או טלטול האסורין לו וסמכוה למקרא והכינו והרי יו"ט ראוי לגזירה זו ואין שבת ראוי לכך דלא אתו בשבת למעבד מלאכות כאוכל נפש והיינו טעמא דר"נ והדבר ברור הוא וכיוצא בזה נהגו חכמים במקומות הרבה וגבי שבת ויו"ט נמי אמרו מניחין נר על גבי דקל בשבת ואין מניחין נר על גבי דקל ביו"ט משום דאתי לאשתמושי במחובר אפילו מערב יו"ט אסור ומזמנין את הנכרי בשבת ואין מזמנין אותו ביו"ט אבל מה שאמרו מי איכא מידי דבשבת מותר וביוה"כ אסור מפני ששבת ויוה"כ קדושה אחת להן ולא אתי לזלזולי ביוה"כ יותר משבת לפיכך השוו אותן שכל מדות חכמים כך הן לגזור דבר ולא חצי דבר כמו שהשוו קודם טבול כלאחר טבול שהוא ביום אחד בקדושה אחת ואין גזירה לחצי שיעור ומה שלא אסרו שבת אטו יוה"כ מפני שהשבת תדירה ולא רצו לבטל כמה טבילות של מצוה מפני חשש ריחוק של יום א' והותר הכל מפני שאין גוזרין לחצאים והנה טעמו של בעל המאור משתבש בכאן בעצמו שכיון שאיסור מוקצה מותר ביו"ט במקצת היה לנו להתיר הכל והשואל עלינו למה אסרתם שחיטת שור של חרישה ביו"ט והתרתם אכילת תמרים של עסקא הלא אין לכם גזרות לחצאין שאתה אומר הואיל לקולא מה אנו משיבין לדבריו אם נאמר מפני שיש בזו איסור מלאכה בשבת והלא ראויה היא הגזרה להשתוות ביומה והיה לכם להתיר הכל שהואיל שהמקצת מותר לכם עכ"פ ואין השבת ראוי' ללמד על יו"ט באיסור מלאכות הלכך לפי טעמן הכל מותר ולפי העיקר הוא הפך כמו שרמזתי למעלה שהיה לנו לגזור על הכל לאסור מפני שכל הדברים הללו מציאותן שוה והוי יודע שבין ב"ש ובין ב"ה שבת ויו"ט שוין הם בכל מוקצה שבעולם ור"ש ור' יהודה נמי הכי סבירא להו ולר' יהודה ב"ש לית להו מוקצה וב"ה אית להו ולר"ש ב"ש אית להו וב"ה לית להו אחד שבת ואחד יו"ט והכי נמי איתא בשילהי מסכת שבת ושמעתין נמי מוכחא מיהו קא סבר ר"נ שראה ר' דבריו של ר"ש בשבת ושנאה בלשון חכמים במשנת מחתכין את הדלועין לפני הבהמה ואת הנבלה לפני הכלבים ושנאה בלשון ב"ה במשנת מגביהין מעל השלחן והא נמי סתמא היא כדאיתא בשילהי שבת וראה דבריו של ר' יהודה ביו"ט ושנאו סתם במשנת אין מבקעין ובמשנת אין שוחטין וכדאמרינן בעלמא באותו ואת בנו ובכסוי הדם ובשבועות פ"ק ר' היא ונסיב לה אליבא דתנאי כולה כדאיתא התם כי האי גונא ואע"ג דבפירוקי דרב נחמן אידחי ליה בביצה מיהו עיקר סבריה לא מידחי דהא קושטא קאמר דסתמא דמתני' לחומרא ובשבת סתמוהו לקולא הלכך בתר סתמי אזלינן לקיומא מתניתא כהלכתי' כרב נחמן ודידיה עדיפא מדר' יוחנן דאמר בשלהי שבת סתמא אחרינא לומר דפליגן סתמי אהדדי ומה שמביאין שם בגמרא ראיות מיו"ט לשבת ומשבת ליו"ט מפני שאין שם בכל האמוראין מי שיחלוק בפלוגתא דר' יהודה ור"ש עד שבא רב נחמן וחדש דבר זה בכאן זהו דעת רבינו הגדול בזה ובודאי שהגאון רב אחא וכן הרבה מן הגאונים אינם סוברים כדבריו ודוחים לרב נחמן ואנו סייענוהו ממה שכתבנו למעלה וכן בעל המאור ז"ל מסייע דבריו כמו שאנו עתידין לזכור בע"ה וכן מצינו עוד שלא השוו האמוראין דין המוקצה לאסרו לגמרי כדאמרינן במפנין דרב הונא במוקצה לאכילה סבר לה כר' יהודה במוקצה לטלטל סבר לה כר"ש וקאמר התם דהיינו סבריה דרב רבי' דהוא מרי דמוקצה בכולהו תנויין כל זה סיוע שהן ממעטי' במוקצה ואין מתירין אותו ולא משוין בו המדות
ועוד ומצאתי לרב ר' אפרים ז"ל וכו' ולא נתכוונו דברים הללו אצלי כי ביצים במעי תרנגולת כאחד מאבריה
והוה ליו"ט מכין לשבת
ועוד והרב אלפסי ז"ל כתב מדאמר רבא אף מתקנת רבן יוחנן בן זכאי ואילך כו' הרי חזרה כל ארץ ישראל להיות כבית הועד שאין להם ספק בקדושת היום
רבה בפשיטות מי לא מודה רבן יוחנן בן זכאי דאלמא אפילו לרבה מודה הוא רבן יוחנן בן זכאי בכך והנה הוא זה פי' מחוור בשטה הזו וכבר נשתבשו בה רבים ומכלל הדברים מתחוור ויוצא לעשות שני ימים בר"ה בכל מקום כמו שכתבתי למעלה ועוד דכי היכי דאנן עבדינן מנהגין משום דילמא גזרי גזירה הכי נמי אינהו עבדי מנהגייהו מהאי טעמא והלא כל ארץ ישראל היו עושין שני ימים טובים של ר"ה חוץ ממקום הועד שפעמים אינן עושין ופעמים עושין וזהו שאמר רבינו הגאון ואל ישנו ממנהג אבותיהם נ"ע וכן כתב ר"ח ז"ל ואשר אמרו בעבור בני ארץ ישראל בדורות שלפנינו אינה טענה לפי שגלינו גלות שלמה ובעונותינו לא נשאר בארץ ישראל בימים ההם אלא מעטי' ואינן בני תורה בנדנוד אחר נדנוד וטלטול אחר טלטול והוחלף להם בשאר ימים
עוד אפרוח שנולד ביום טוב פלוגתא דרב ושמואל וכו'. ונראה לנו כיון דאיכא רב כהנא ורב אסי דסברי לה כשמואל נקטינן לקולא
תרוייהו כסברא דרב נחמן אמרי וההיא סוגיא דבפרק מי שהחשיך דפריך לרבי יוחנן מיום טוב לשבת אתיא כמאן דאתלי לה להך כדשמואל ויהא גם זה סיוע לסברת רבינו ודעת בעל המאור דהלכה כרב נחמן במוקצה ביום טוב
ועוד ואנו תמהים עליו היאך פסק בחזרת תריסין כבית הלל לקולא כו'
אמר הכותב הנה בעל המאור מתמיה על רבינו הגדול ז"ל ואני תמה על כל הגאונים שכך פסקו כולם זכרונם לברכה ולא ראינו להם בחבוריהם המגיעים לידינו טעם מפורש בדבר וכשאני מחפש ומהפך בשמועות לזכותם יש לי לפרש ולומר דלר' יוחנן מוחלפת שיטתן של ב"ה דקסבר בשיש להם ציר מן הצד פליגי דשרו ב"ה משום דאין בנין בכלים ואע"פ שהיא מלאכה קבועה ודינה להיות פטור אבל אסור עליה כדאמרינן בפרק כירה בבנין מן הצד נהי דאיסורא דאורייתא ליכא דרבנן מיהא איכא כלומר מפני שהיא מלאכה מתקיימת אפילו הכי משום שמחת יו"ט מותרת ומשום הכי קשיא ליה מהשוחט דהתם נמי מלאכה היא דאי צריך לגופיה חייב עליה אלא שפטור משום כוונה שלו שאינו צריך אלא לעפרא ונטילתן נמי קשיא ליה ולפום הכי אפיך מאי דאפיך והשתא דקיימא לן דבשאין להם ציר אלא באמצע פליגי נטילתן מותרת אפילו בשבת ובחזרתן נמי אין בה משום שמא יתקע שאין עשוי ליתקע בתריסין שהרי כל עצמן לטלטלן הם עשויין ואדרבה רפויין נינהו כדי שיהו נוחין לתשמישן הילכך מדינא אפילו בשבת שרי דקי"ל אם היה רפוי מותר ואין לך בהן צד איסור אפילו לב"ש דסברי יש בנין בכלים אלא משום גזרה אטו מן הצד והיא גופא לב"ה משום שמא יתקע הילכך משום שמחת יו"ט לא גזרינן גזירה לגזירה בכה"ג לא מוכחא מילתא דעבר אשבות די"ט והכי נמי אמרינן בעור לפני הדורסן כיון דחזי למזגא עלי' ולא מוכחא מילתא דעבר עליה בשבות דשרו ב"ה משום שמחת יו"ט ואע"ג דהיכא דליכא משום שמחת יום טוב כגון עור דערב יום טוב ותריסין דבתי' גזרינן וכדאמרינן לקמן עלה מן הצד שמא יתקע גזרינן אלמא כל היכא דאיכא לאחמורי מחמירינן אפי' בשמחת יום טוב וקמו להו מתני' כתריציתייהו קמייתא ולא מתהפכן ויש שמחזק הענין הזה יותר לומר דרבי יוחנן סבר יש בנין בכלים ויש סתירה בכלים מדאמר בפרק כירה במנורה של חליות שאסור לטלטלה בשבת כטעמא דבית שמאי ביום טוב לקמן בפרק שני ולדידיה לא התירו ב"ה לסלק ולהחזיר אלא מפני שדרכן להטלטל ואינן נדחקין הא אלו החזיר כל צרכו אע"פ שלא תקע חייב חטאת ובחזרה עצמה פטור אבל אסור וכך מפורשת בירושלמי ואנן לא קיימא לן כרבי יותנן לא בזו ולא במנורה של חליות שכך השמיטה רבינו זכרונו לברכה משם אלא קיימא לן אין בנין בכלים וחזרת תריסין בציר מן האמצע אינה אלא גזרה לגזרה וכדפרישית ומשום שמחת יו"ט שרו ב"ה אע"פ שהחמירו בשוחט חיה ועוף ואחר שכתבתי זה והייתי מחזר בדברי הראשונים להוציא מדבריהם טעמם בזה מצאתי נוסחא ספרדית מוגהת שהיא גורסת בסוף השמועה גבי תריסין ודילמא עד כאן לא אמרי ב"ש התם אלא דאיכא דקר נעוץ אי נמי עד כאן לא אמרי ב"ה התם אלא משום דאין בנין בכלים ואין סתירה בכלים אבל הכא לא זו היא הנוסחא שהביא הב"ה לידי אחר שנתן בלבי להסכים לדעת הגאונים והנה עלתה השמועה בדחייה מה שאמר ר' יוחנן מוחלפת השטה והוא ממה שאמרנו שר"י החליף השטה מפני חומרו בבנין בכלים ובסוף העלו בגמרא דלעולם לא תיפוך ולא קשיא והרי זה נכון כדברי הראשונים ומה שאמרו מדקא מקשיא בגמרא ולכסיי' בדקר נעוץ או באפר כירה ה"ק ולכסיי' בדקר נעוץ לבית שמאי או באפר כירה לב"ה והנכון לי שהוא קושיא כוללת הכל כלומר לכסיי' בדקר נעוץ לבית שמאי כדאית להו ולב"ה כדאית להו מר לכתחלה ומר אם שחט באפר כירה כדברי הכל וכן עיקר אבל ג"כ אפשר לפרש דאסיפא דברייתא קאי דקתני ואם שחטו ודקא מסקינן בה והא מדקתני סיפא משום דבתירוצין הדריה לרישא ואמרינן לא מיבעיא קאמר כלומר הא תינח רישא סיפא מאי איכא למימר ופלוגתא דרבה ורב יוסף אליבא דבית שמאי תדע מדחייש רבא לאימלוכי דאי ב"ה הא לא חיישי כלל לאימלוכי בכולה מכילתין כדאיתא בגמרא וכדכתב בעל זה המאור ז"ל וא"ת מאי טעמיה דרב יוסף הא בית שמאי חיישי אמר לך רב יוסף שאני הכא דשכיח דלית עפר ואתי לאמנועי משמחת יום טוב אבל התם אפשר דשאינו בביתיה דהכי שכיחא טפי ועוד שסמוך לחפירה שחיטה ולא אתי לאימלוכי והיינו דקאמר רב יוסף אדרבה הא עדיפא דהא משום צורך גדול לאוכל נפש הוא דשרינן ולא אמר בהדיא דלאימלוכי לא חיישינן ויש לפרש דמפלוגתא דרבה ורב יוסף נפקא לן לב"ה דלרבה דסבר שלא התירו ב"ש לחפור אלא א"כ שחט ב"ה לא התירו כלל אבל רב יוסף דאמר ב"ש מתירין לחפור ולשחוט ב"ה לא פליגי אלא בשאין לו עפר דצריך לעשות מלאכה קודם שחיטה אבל יש לו עפר כיון דבשעת שחיטה נופל בעפר אין אוסרין לו לשחוט דכי שחיט בהיתירא קא שחיט וכיון ששחט מודים שיחפור בדקר ויכסה והיינו סיפא ואנן קיימא לן בכוליה תלמודא רבה ורב יוסף הלכתא כרבה בר מדמנינן הילכך ב"ה אסרי לעולם לשחוט אלא א"כ יש לו עפר מוכן לכסוי ודברי ר"ח ז"ל מטין כן שכך כתב וקיימא לן כב"ה דאמרי לא ישחוט אלא א"כ היה לו עפר מוכן וכרבה
ועוד אמר רבה שחט צפור מערב יום טוב וכו'. הילכך כרבה מסתברא וטעמיה טפי עדיף ובעיסת חוצה לארץ נאמרו כל הדברים הללו
ומיהא נמי משמע משום דשמואל שרא רבה אלא משום שמחת יום טוב ואבוה דשמואל אסר בכל שיכול לעשותה מערב יום טוב ומתמהי' עלה בגמ' ואפילו בחוצה לארץ נימא פליגא דבריה ופריק דאי משום הא לא אריא דכיון דאם קרא שם אסורה לזרים הכל מודים בכלל אין מגביהין ורבים השתבשו בה מפני שמצאו בתוספתא הלש עיסה ביו"ט בין טמאה בין טהורה מותר לטלטלה ומותר להפריש ממנה חלה לשה מערב יו"ט אסור לטלטלה ואסור להפריש ממנה חלה ומתקשים לומר אם בשל ישראל נמי התיר רבה הא במאי מוקי לה וכבר ראינו בירושלמי שאמרו עליה תיפתר בעיסה טמאה שאינו מפריש חלתה אלא בסוף כלומר בעיסה טמאה אסור לטלטלה ואסור ליטול חלתה אלא נוטל אחת אחת ומשייר שיעור חלה בסוף וקורא שם ולפי גמרא שלנו יש לומר דההיא אבוה דשמואל תנא לה במתני' אבל רבא אפילו בשל ארץ ישראל התיר לפי' אמר רבינו הגדול זכרונו לברכה שנדחית מסוגיתו דבפרק משילין ואע"פ שיש למתעקש לומר דהתם ה"ק וה"מ בפירי דטבילי מאתמול אבל בפרי דטבילי האידנא מפרשי' ומשום הכי מפרשין חלה מעיסה ומיהו הואיל והותרה הותרה כרבה אנן לא מדחינן בני גולה דכיון שמצינו תרומה שזכאי בהרמתה לימא אבל פירי דטבילי האידנא מפרשינן ויהבי' מדקאמר חלה משמע דבחלה נמי בעי' טבילי האידנא ובאמת אם זו שאמר בפרק משילין היא עיקר בנוסחאות ראיה גמורה היא מ"מ רבה דהוא בתרא ואבוה דשמואל מפרקי אליביה ואמר מי לא מודה שמואל שאם קרא שם שאסורה לזרים ומסתייע מזה דהלכתא כאבוה דשמואל
ועוד בית שמאי אומרים אין מוליכין את הסולם וכו' שנראה לנו שאין הלכה כרב יהודה אמר רב
אמר הכותב אבל מכאן היה נראה שהיא הלכה מדקא מקשינן מינה לרב חנן בר אמי ואיצטריך לומר תנאי היא ואנא דאמרי כתנא דהתם ולא מצית למימר דלרב פרכינן דהא מאי קושיא רב מוקי לה למתני' בין ברשות הרבים בין ברשות היחיד ובית שמאי אוסרים מפני מראית העין וב"ה מתירין משום ששובכו מוכיח עליו ופשטה נמי הכי משמע אלא שמע מינה לרב חנן פרכינן מדרב משום דהלכתא היא ורבן של בני גולה היה בדורו כמו שפי' רבינו שלמה ז"ל
ועוד ופליגי בה אמוראי כיצד מולל וכו' וגם שם לא כתבה כראוי
אמר הכותב סכינא חריפא מפסקא שמעתא אלא תרוייהו בשבת כדעת רבינו הגדול ז"ל וכבר פירשנו הכל כראוי במסכת שבת בס"ד
ועוד ופלוגתא דרב הונא ורב חסדא במלח כו' עד בעי שינוי
בעיקרא אפליגו בה אמוראי אמתני' משום דלא קתני בה בהדיא כל הנדוכין אלא תבלין נדוכין כדרכן ומלח במדוך של עץ והוה אפשר להו למימר דה"ה לשאר מינין בכגון דידע מאי קדרה בעי בשולי אי נמי מוריקא דרישא דמתני' דוקא דלא מפקא אלא תבלין דסתמן אי אפשר לדוכן מבערב אי משום דמפיגין טעמן אי משום דלא ידע בהו ועוד דהוה קשיא להו מאי טעמא בעיא מלח שנוי יותר משאר מינין אבל אמסקנא אדחו להו כל הנך מילי דמדקתני בברייתא כל הנדוכין נדוכין כדרכן ואתא רב וחדית במלח דנהי דלא בעיא שנוי אבל בעיא הצלאה דלא קתני בה כדרכה והשתא לא קשיא מאי שנא מלח משאר הנדוכין מפני שהמלח נדוכת יפה יפה בהצלאה וכיון שכן בעיא הצלאה משום דלא לעביד עובדין דחול שלא לצורך והיינו טעמא שנדוכת עם שאר הנדוכין הואיל ואינו טורח בה בפני עצמה לאו עובדין דחול עביד דלא לצורך וזו היא הדרך שדרכו בה רבינו הגדול ור"ח זצ"ל שלא הזכירו כלל הא דרב הונא ורב חסדא אבל רב שמעון בעל הלכות ז"ל אמר וכל דמידך ביו"ט לא צריך לאצלויי בר ממלחא ומוריקא תפס לו הלשון שמפיגין טעמן משום דכל מילי דיו"ט בהך טעמא תליאן
ועוד הא דאמר אביי היה בא בדרך ותפילין כו' עד הלכה ואין מורין כן הילכך אין צריך להניח ידו עליהם
אמר הכותב ראיתי לר"ח ולרש"י ז"ל שפירשוה כולה כגון שהחשיך עליו בדרך בערב שבת וכן הדעת נוטה שאלו היה בחול לא היה צריך להניח ידו עליהן משום דלשמרן לו הוא ואפילו היה הבית שסמוך לחומה משתמרת ואם לשמרן הרי זה מותר אפילו למאן דאמר עובר בעשה ועובר בלאו כדאיתא במסכת מנחות ואם אסור יחלוץ ויביא בידו למה מניח ידו עליהן אלא כולה בערב שבת היא אמורה ולענין השנוי בברייתא והלשון ששנה אביי לומר בדרך שקעה עליהם חמה ובבית המדרש קדש עליו היום דרך הענין תפס לו שהבא בדרך מסתכל בשקיעת חמה אליו והיושב בבית המדרש לתקיעות וקדוש בית דין ולפי' כתבה רבינו הגדול זכרו לטובה
כתוב בספר המאור הא דתנן ב"ש אומרים שני תבשילין כו' עד וחנניא אליבא דבית שמאי לא החמיר אלא בחמין בלבד מה שלא החמיר בו תנא דמתני'
אמר הכותב גמלא דמר אקבא רקדא דאי הכי אמרי ב"ה עושה אדם תבשיל אחד ועושה בו כל צרכו דהא מדקא איירו ב"ש באפייה ובשול והטמנה ומצריכין שלשה מיני ערוב וקאמרי להו בית הלל דעושה כל צרכו בתבשיל אחד ודאי משמע בין לאפות בין לבשל ולהטמין וכן פירשה רבינו חננאל ז"ל שאם כדברי בעל המאור הוה להו למימר וב"ה אומרים עושה תבשיל אחד ומבשל ומטמין ועוד נמי למה ליה לחנניא למימר אליבא דב"ש אין אופין אלא אם כן עירב בפת ועוד דהא ב"ש במתניתא לא איירו בשני תבשילין אלא קאמרי ואין מבשלין אא"כ עירב בתבשיל וכיון שכן ב"ה דקאמרי להו עושה תבשיל א' על כרחך לאפוקי פת וחמין דבעי ב"ש אתו והיינו דקאמרי' נמי עושה בו כל צרכו דהיינו אפייה ובשול והטמנה דקאמרי' ב"ש ודבר ברור הוא ומילתא דאביי דאמר לעיל לא שאנו אלא תבשיל אבל פת לא א"א לומר שאינו יוצא בפת משום תבשיל כמו שפירשו דהא מדרבי אליעזר ומדחנניא נמי שמעינן ליה דאמרי אין אופין אלא על הפת ואין מבשלין אלא על התבשיל אלמא אין מבשלין  ובתבשיל ליו"ט תבשיל שאמרו אפילו צלי אפי' שלוק אפילו קוליס שנתן עליו חמין מעיו"ט העושה תבשיל מעיו"ט אופה ומבשל עליו לשבת ומטמין עליו את החמין ורשאי לאכלן מבעוד יום ורשאין בני חצר לעשות תבשיל לאפות ולבשל עליו בשבת הא לך מפורש דלא בעו ב"ה פת אלא תבשיל אחד בלבד ושוב מצינו כן בירושלמי כתיב את אשר תאפו אפו ואת אשר תבשלו בשלו ר' אליעזר אומר אופין על האפוי ומבשלין על המבושל ר' יהושע אומר אופין ומבשלין על המבושל ומה שאמרו על ר' שמעון בעל הלכות ז"ל לא מצינו כן מפורש בהלכותיו ואמת הוא שכך כתב והיכי עבדין שקלין חדא ריפתא ממעלי יומא טבא ומתנח בגוה בישרא או ביעתא או כוורא כד מבשלין אבל אין לנו מזה ראיה וכך כתב במקום אחר וכשם שאין אופין ומבשלין מיו"ט לחבירו כך אין אופין ומבשלין מיום טוב לשבת אלא אם כן עירב בתבשיל דתניא וכו' וזו יותר ראיה שמסכים לדעת רבינו אבל אם אמרה ואם לא אמרה האמת כדברי רבינו הגדול ז"ל כמו שהראיתיך מפורש
ועוד ההוא גברא דאמר להו הבו ליה ארבע מאה זוזי לפלני ולנסוב ברתאי וכו' ודעתי נוטה לזה הפי'
בתנאי לבטל דבר שלא נגמר בו מעשה לכולי עלמא הוי תנאי וסומכין היינו דבריו ממה ששנינו כתבו ותנו גט לאשתי אם לא באתי מכאן ועד שנים עשר חדש כתבו בתוך שנים עשר חדש ונתנו לאחר שנים עשר חדש אינו גט אלמא תנאו קיים אע"פ שיש בו מעשה בתחלתו אלא שמצינו לרב אחא משבחא דבהדי שליח לא בעי' תנאי כפול וה"ה לכל הני דיני דתנאין דאדעתא דמאי דקאמר ליה משוי ליה שליח דוקא אבל מצאתי עוד בירושלמי ראיה לדבריו בפרק האומר בקדושין דתני האומר לאשה הרי את מקודשת לי על מנת שירדו גשמים וירדו גשמים מקודשת ואם לאו אינה מקודשת רבי מאיר אומר בין ירדו בין לא ירדו מקודשת עד שיכפול תנאו הכל מודים שאם אמר לאחר שירדו גשמים ירדו גשמים מקודשת ואם לאו אינה מקודשת וכו' רבי חגי בעא קומי רבי יוסי והן אם לא כלאחר הוא אמר ליה שניא היא שהיתה הארץ לפניהם והוא מבקש להוציאה מידם ופירושו ברור שבני ארץ ישראל סבורין באומר לאשה הרי את מקודשת לאחר שירדו גשמים שאינו צריך לכפול תנאו לפי שלא חלו הקדושין עכשיו וכאלו לא נעשו בו שום מעשה והקשו וזה האם של תנאי בני גד ובני ראובן דכתיב אם יעברו לאו כלאחר הוא ואע"פ כן הוצרך הכתוב לכפול תנאו ותירץ שאני התם שהיתה הארץ לפניהם והם מחזיקין בה מעכשיו לפיכך כפל משה רבינו התנאים שאם לא יקיימו אותן יטלו אותה הנחלה מידם וכן בקדושין כיון שהגיע קדושין לידה אין במשמע האם לבטל הקדושין עד שיכפול אלא התנאי בטל והקדושין חלין מעכשיו אבל במפרש לאחר אינו צריך כפל מעתה נסמכו דברי הרב ז"ל שכל שלא הוחזקה מתנה בידו הרי האם שלו כלאחר ואינו צריך לתנאי כפול אפילו לרבי מאיר והוא הדין לשאר חומרי תנאי בני גד ובני ראובן והנה אמת הנה נכון. ומה שכתב בעל המאור ז"ל שיש הרבה מן החכמים שאמרו דלא בעי' תנאי כפול ותנאי קודם למעשה בממון ולא נראה לו כן אבל דעת רבינו הגדול ז"ל הוא שהעידו תלמידיו עליו ומצוי בתשובת שלו וצריך לפנים שעיקר הכתוב בממון ובפרק שבועת העדות אמרו בהפך דכי בעי' תנאי כפול בממונא אבל באיסורא לא וסוטה ועדים וכן גיטין וקדושין איסורא דאית ביה ממונא הוא אבל יש לומר כמו שכתב הרב רבי שמואל רומרוגי ז"ל בפרק יש נוחלין שלו דכי בעי' תנאי כפול בגיטין וקדושין לרווחא דמילתא מדאתקין שמואל לחומרא בגטא דשכיב מרע ואם מתי ואם לא מתי הא בדיני ממונות לא קי"ל כר"מ דיחידאה הוא ומיהו לענין תנאי קודם למעשה שנאוה לדר"מ סתם וכ' בה ר"ח אע"ג דלא אשכחן לה אליבא דר"מ הלכתא כוותיה דתני גבי הלכתא פסיקתא דהך מתני' סתמא היא וכולהו הלכתא נינהו דתנאי כפול פלוגתא דר"מ ורחב"ג דאמר צריך הדבר לאמרו שאלמלא כן יש במשמע וכו' הא אילו לא היה הדבר צריך לאמרו למדין מאותו התנאי כדין התנאים הלכך למעשה קודם לתנאי גמרינן מינה וכן נמי לתנאי שאפשר לעשותו ע"י השליח גמרינן מינה דקי"ל אין תנאי בחליצה ור"י סבר לה הכי בפ' מצות חליצה ובפ' המדיר אבל לתנאי כפול והן קודם ללאו ותנאי בדבר אחד ומעשה בדבר אחר לא קי"ל כוותיה אלא דלענין גטין וקדושין חיישינן לחומרא מדחש לה שמואל בגיטא דשכיב מרע בלכתחילה וליכא למימר מאי שנא דילפי' הכי מתנאי בני גד ולא ילפינן הכי מיניה דאמרינן ביבמות אמר רבינא יש תנאי בחליצה והכא בתנאי כפול קא מיפלגי אלמא אין כל הדברים שוין ונלמוד כולן מענין תנאן של בני גד ובני ראובן וסוגיין בכולי תלמודא ר"מ בתנאי כפול יחידאה הוא ולא קיימא לן כוותיה והוא הדין להנך והא רחב"ג ורשב"ג בגיטין פליגי בתנאי כפול כל חד וחד כטעמי' ולא אמרי' לא גמרינן שום מידי מתנאי ולית הילכתא כוותיה ה"ה להנך דלא מסתיימי במתני' ואפשר לומר כן אף בתנאי קודם למעשה ולדחות אותה סתם של אבא חלפתא איש כפר חנניא וכן ראיתי נוסחא בהלכות וצריך תלמוד
ועוד והא דפסק הרב אלפסי ז"ל כרבי יוסי הגלילי וכו' ובהדיא תנינן מחתכין את הנבלה לפני הכלבים אפילו בשבת וכל שכן ביו"ט
והכי בעא מיניה בשלמא לר"ע דאמר נפש בהמה במשמע כיון שהתמרים מוכנים למאכל אדם מערב יו"ט מוכן לאדם מוכן לכלבים שהרי מוכנין הן לצורך אוכל נפש וצורך נפש בהמה צורך אוכל נפש הוא והרי הן כאילו הכינן אף לכלבים שהרי דבר זה הוכן סתם לאוכל נפש והראוי בו לאדם לאדם והראוי ממנו לבהמה אף לבהמה אלא לר' יוסי הגלילי דאמר אין במשמע נפש בהמה הראוי בו לאדם מוכן ושאינו ראוי אלא לכלבים אינו בכלל הכנה שזה מוכן לאוכל נפש וזה אינו אוכל נפש והיכי מטלטלינן להו ומפרקינן הואיל וחזו להסקה שכיון שהוכנו לצורך אדם מוכנין הם אף להסקה שאף היא צורך אוכל נפש ולא ס"ל לרב יוסף למיסר בהסקה משום דמעיקרא מכסו והשתא מגלו אלא ס"ל כיון דמעיקרא גרעינין והשתא גרעינין שרי ובפרק במה מדליקין נמי לא איפשיטא בגמרא רב אי קבלה אי לא קבלה ואע"ג דפשיטא לן דרב סבר במוקצה כר' יהודה ומיהו אנן מכיון דקי"ל ביו"ט כר' יהודה דאמר מסיקין בתמרים אכלן אין מסיקין בגרעיניהן שמעינן מינה דליתי לדרב יוסף ולא מטלטלינן להו ולא שדינא להו לחיותא ביומא טבא כדאיתא התם בפרק במה מדליקין ובשבת ודאי מטלטלינן להו לאותן העומדין למאכל בהמה בלא רפתא דקי"ל כר"ש דלית ליה מוקצה ונולד דלא קיימא למאכל בהמה לא מטלטלינן ליה אלא אגב ריפתא א"נ אגב לקנא דמיא כדמטלטלי להו רבנן בשלהי פרק נוטל ולפיכך לא כתבה רבינו הגדול ז"ל להא דרב יוסף ואע"ג דפסק כר' יוסי הגלילי
והוי יודע שאין דברי אביי קושיא ממה שנהגו כבר אלא שאלה היאך נטיל הסופלין לבהמות לר' יוסי הגלילי כדקאמר נמי תינח יו"ט שבת מאי איכא למימר ואמר לו מטלטלינן להו אגב ריפתא ואי מעשים בכל יום קמייתי ליה דמטלטלי להו בלא ריפתא מאי קא מהדר ליה דעבדינן הכי אלא כולה הלכה למעשה קא בעי מיניה מכאן ולהבא ולית הלכתא כרב יוסף אלא כדקא ס"ד דאביי דלר' יוסי הגלילי אסור וקי"ל כוותיה וראיה לזה הפירוש זו שאמרו מטלטלינן להו אגב ריפתא וכדשמואל וזה ודאי לנאכלין בו ביום שמניחין אותן על הפת כמו שמניחין עצמות וקליפין על השולחן וכדאיתא בפרק נוטל שאילו בנאכלין מאתמול מי התירן לינתן על הפת עצמו ודאמרינן בפ"ק הואיל ומוכן אגב אמו לכלבים לאו למימרא דשחטינן להו דהא כר' יוסי הגלילי סבירא לן אלא מוכנת היא ביו"ט לזורקה לפני כלבים והם אוכלין אותה חיה ומוכן לכלבים אע"פ שאינו ראוי לאדם עכשיו הוי כמוכן לאדם לכשתבא שעה הראויה לו שיש בכלל הכנה דכלבים הכנה לאדם ואין לך מוקצה לאדם אלא בדבר שאין דעתו עליו כלל הא אילו היתה לאדם שעת הכושר כל שעה דבר פשוט הוא  [הרועים] אוכלין ממנה ונסחי דגמרא דגרסי ונאפית אורחא דלישנא נקט והיא גופה לישה ועריכה נמי בכלל כענין ששנינו ואין אופין גריסין שפי' אין עושין וכן בכל מקום וה"נ סוגיא דתלמודא בכמה דוכתי לשנויי לישנא דמתני' ולא קפדי אלא אעיקר דינא ומיהו ודאי שמעינן מינה דמתני' נמי ר' יוסי הגלילי היא ומש"ה קים לאביי ורב יוסף דהלכתא כוותיה וכדפסק רבינו ז"ל ומינה לא תזוז
ועוד והא דבעא מיניה אבא בר מרתא מאביי מהו לכבות את הנר מפני דבר אחר ופשטה לאיסורא וכו' עד ואנו תמהים על הרב אלפסי ז"ל שכתב הכל ולא בירר דבריו
כהיתירו של רבי יהודה ודברים שהם מכשירי אוכל נפש אלא שאין צריכין כל כך כגון סכין שעמדה שאפשר בשאלה שהרי מצויין לכל והוליך בהמה אצל סכין או סכין אצל בהמה מותר ע"י שינוי דכיון דאפשר בשינוי לא שרינן ליה בענין אחר אלא שאין מורין משום דשכיחי ולא אתי לאמנועי משמחת יום טוב זהו דעת רבינו הגדול ז"ל וכן דעת רבינו חננאל ז"ל ולפיכך דורשין בכלל הלכה כרבי יהודה במכשירין ובפרטן מחלקין בהם הכל לפי מה שהוא ענין
ועוד ומשלשה דברים שאמר ר"ג להקל כו' עד ואין להתירן משום דבר שאין מתכוין
אמר הכותב ומנין לו שהלכה כדברי חכמים בזה דילמא רבנן דהכא כרבי יהודה סבירא להו וכן נמי רבנן דפליגי עליה דרבי אלעזר בן עזריה בקרוד כר' יהודה קאמרי וכן סתמא דעגלה כרבי יהודה שייכא הלכך הלכה כר"ג בכבוד ואפי' בשבת מדקי"ל כר"ש וכ"כ רבינו הגדול ז"ל בתשובותיו ואף ר"ח ורבינו שמעון בעל הלכות ז"ל התירו כבוד הבית ואין לבעל המאור הזה במסכת שבת ראיה של כלום להוציא מדבר זה וכבר כתבנו שם
ועוד והא דתנו רבנן אין מסננין את החרדל כולה כדאיתא בפרק רבי אליעזר כו' עד אבל מתוק החרדל א"א בלעדיו לפי שאין בו צורך אלא לאנשים מפונקים
בשרא אגומרי דכולהו איתנהו הוא ושרי אע"ג דלאו אוכל נפש הוא וכדפרישית ומאן דגריס התם לא אפשר הכא אפשר הכי מפרש לה התם אפשר למתק מערב יו"ט ודרכו למתקו ממנו הרבה כטחינת חטים הכא לא אפשר לצלות מערב יו"ט וכיון שא"א לעשות אלא בו ביום אין מדקדקים בדבר לומר אפשר לצלות בענין אחר אלא באיזה ענין שמזדמן או שהוא רוצה בו התירו משום שמחת יו"ט
כתוב בספר המאור הא דאמר ר"ש שוחטין מן הניגרין ביו"ט אבל לא מן הרשתות הלכה היא ואע"פ שלא כתבה הרב אלפסי ז"ל
פירשתי את דינן
ועוד והא דאמר רב פפא הלכתא כו' עד וזה טעמו בבכור
כיצד מערבין בההוא ליפתא דאתאי למחוזא ואם מפני מלאכה כיון שבשביל עצמו עשאה אף בשבת מותרת לישראל והכי נמי איתא בפרק כל כתבי הקדש בנכרי שלקט עשבים בשבת לעצמו שמותרין משום מלאכת שבת ואסורין כדין מוקצה אלא בין ביום טוב בין בשבת אסורין משום מוקצה לדעת הרב או שהם בכלל גזירה של פירות הנושרין דהוא משום שמא יעלה ויתלוש ולמעלה מפורש ומתני' דמצודת חיה ועופות נמי מן הטעם הזה הוא שאלו משום מלאכה הרי שנינו בית שמאי אומרים אין פורשין מצודות חיה ועופות ודגים אלא בכדי שיצודו מבעוד יום ובית הלל מתירין אלא אסורין משום מוקצה אי נמי דאי שרית ליה בו ביום גזירה שמא יצוד כענין שאמרנו בפירות הנושרין וכן מה שמפרשי' בבא חוץ לתחום גזירה משום יאמר לו איני יודע למה הם מתכונים בפירוש הזה שהרי אף לדבריהם כשהוא אומר לו הבא משום אמירה לנכרי שבות אתה תופסו אם כן אף אתה עשית הבאה דחוץ לתחום ביום טוב מלאכה ואם מלאכה היא למה מתקשים בה דבר ברור הוא דכל בשביל ישראל אסור בין בשבת בין ביום טוב וצריך נמי כדי שיעשו כדאיתא בפרק בכל מערבין אלא כיון דתחומין דרבנן הקלו בהן משום שמחת יום טוב דנכרי שהביא מה שאין כן ביש במינו במחובר ודא ודא אחת היא משום איסור מלאכה נגעו בהן וכיון שלמדנו שהוא משום מלאכה למדנו שצריך כדי שיעשו וכיון שצריך כדי שיעשו בשבת ויום טוב או בשני ימים טובים של ראש השנה הבא בזה אסור בזה וחכמי מקומו לא יפה הורו וכיון שנתפרש לנו טעם דלערב אסורין בכדי שיעשו שהוא משום איסור מלאכה וראינו שלא חלק רב פפא באותו השיעור בין אותו ישראל לישראל אחר אלא כשאין במינו במחובר ובגזירת תחומין הוא שהפריש בין הבא בשביל ישראל זה לישראל אחר וכן כל הראשונים אסרום לכל ישראל עד כדי שיעשום מעתה יש לנו ראיה לנכרי שלקט עשבים ושמלא מים לבהמת ישראל זה או שעשה לו כבש בשבת שכולן אסורין אף לישראל אחר שלא חלקו במעשה שבת ליומן בין לו בין לאחרים אלא בעולמית דרבי יהודה ודרבי יוחנן הסנדלר הוא שחלקו ונראה לי שהטעם בתחומין דהבא בשביל ישראל זה מותר לזה לפי שהוא איסור שאינו שוה בכל לזה הוא חוץ לתחום ולזה שערב או שהוא סמוך למקומו מותר וכיון שאינו אסור לכל ישראל לא אסרוהו אלא לזה שבא בשבילו שלא ראו להחמיר כל כך בשל דבריהם דהא לא מפרסמה כן לא כשאר איסורין דכל מילתא דתחומין אסור לזה ומותר לזה הא אם נעשית בו מלאכה בשביל ישראל אפילו של דבריהם אסור לכל וטעם יפה הוא ומה שנמצא בתוספתא במסכת שבת נכרי שהביא חלילין בשביל ישראל בשבת לא יספוד אותו ישראל בהן אבל ישראל אחר מותר עשו לו ארון וחפרו לו קבר לא יקבר בהן אותו ישראל אבל ישראל אחר מותר ומה שהביא הנכרי מחוץ לתחום לא יזיזם ממקומם לא באו להתיר הנאת מלאכת שבת לישראל אחר עד כדי שיעשו אלא לפי שהארון והקבר הנעשין בשביל ישראל ידוע אסורין לאותו ישראל לעולם כמו ששנינו בהם ואם בשביל ישראל לא יקבר בהן עולמית ומפרש לה בגמרא קבר בעומד בסרטיא וארון במוטל על קברו כלומר משום כבודו של מת שאומרים בשביל זה נעשה הקבר הזה בשבת והחלילין נמי דבר של פרסום הוא ושל פומבי הוא ואם הביאן בשביל מת פלוני ישראל לא יספד בהן לעולם משום לזות שפתים שאין זה כבודו של מת וכשהתירו בגמרא בכדי שיעשו דוקא בנכרי שהביא חלילין סתם כדתנן נכרי שהביא חלילין בשבת לא יספוד בהן ישראל אלא אם כן באו ממקום קרוב והטעם מפני שסתמן בשביל כלל ישראל באו שאין דרכן של נכרי בהספדן ורובן בשביל ישראל שמקוננים בהם מביאים אותם ואם בשביל ישראל פלוני בזה שנו בתוספתא שלא יספוד בהם לעולם דומיא דקבר וארון ובאלו אמרו שהן מותרין לישראל אחר ובלבד לאחר כדי שיעשו שאין כאן הנאה של מלאכת שבת ואין ראוי לגזור בו לישראל אחר יותר מן השיעור הזה והרי דינו כישראל המבשל בשבת במזיד דרבי יהודה שלא יאכל עולמית אבל אחרים אוכלין לאחר כדי שיעשו וכן הדין כאילו עשאן הנכרי בשביל ישראל פלוני שהן מותרין לישראל אחר ולא גזרו בהן עולמית הא בכדי שיעשו אסורין לכל ישראל ביום טוב אמרו קל וחומר בשבת
ועוד והא דאמרינן אסור להראות סכין לחכם ביום טוב כו' עד שאין לגזור משום תחומין למ"ד תחומין דרבנן
אמר הכותב רבים סוברים דתחומין שלש פרסאות דאורייתא הם ומשום הכי חיישינן בהולכת סכין שמא ילך אחר חכם שלש פרסאות וגבי רוכבין על גבי בהמה אין לחוש שמא יצא שלא לדעת חוץ לשלש פרסאות אלא באלפים אמה שהוא מקום קרוב הוא שיש לחוש כשלא ילך ברגליו שמא לא יכוין את התחום ומשום הכי אקשינן שמע מינה תחומין דאורייתא אבל לגבי להראות סכין לחכם חוששין שהרי צריך להוליכה אחריו כנגד מחנה ישראל אע"פ שהוא בקי כל שכן למי שאינו בקי לפיכך חוששין לתחומי שלש פרסאות שהוא רגיל להוליך שם סכין אחר חכם בחול שאין החכמים מצויין בכל מקום בתוך התחום הלואי בכמה תחומין ימצאו וזה באמת דעת מקצת הגאונים בתחומין והוא כתוב בהלכות ואנו אין דעתנו ולא דעת בעל המאור כן וגם דברי רבינו הגדול ז"ל אנו מוציאין אותם שם מן הדעת הזו אבל יש לומר דודאי לא חששו בתחומין שמא לא יהא מכוין בה ברוכב אלא לדברי האומר תחומין דאורייתא אבל במוליך סכין לחכם שהוא מחזר אחריו ויציאתו חוץ לתחום צריכה לו גזירה קרובה היא ואפילו בשל דבריהם גזרינן והדר ביה כמה גזירות בתלמוד משום איסורין של דבריהם ביו"ט ובשבת ולמעלה גזרו בתחומין משום אמירה לנכרי בלבד וטעמו של בעל המאור ז"ל אינו דראיית סכין כראיית טריפה הוא וכשאר ההוראות שמותרות ביום טוב ואינו דומה לראיית בכור שהוא יוצא מכלל קדשי מזבח לפסולי המוקדשין בהתירה זו נמצא שהוא מתיר את האיסור ואם היה טעמו עיקר אף תלמיד חכם אינו רואה לעצמו וטוב מזה ומזה גזירה שמא ישחיז במשחזת
כתוב בספר המאור ושוין בסוכת החג בחג שהיא אסורה כו' עד והרב אלפסי ז"ל לא הזכירה בהלכות
אמר הכותב ומדבריו נראה שאינה עיקר בנוסחאות ואינה נמצאת בנוסחא שלו והשמועה כפי הגירסא שלו מתפרשת יפה דאקשינן מעיקרא ומי מהני בה תנאה והאמר רב ששת דעצי סוכה קדושה חלה עליהם וכיון שכן ודאי בקיימת אין תנאי מועיל בה להוציאה מקדושה שאפילו בנופלת נמי קדושתה עליה כל שבעה דחזיא להקים אותה אי נמי אסורה דנופלת מפני שהוקצה למצותה והוקצה לאיסור כלומר אי הוה לה איסורא דסוכת החג בחג מפני שהקצה אותה מדעתו תנאה מהני בה אלא השתא כיון שחל עליה איסור קדושה ואיסורי הנאה נינהו היכי פקע מיניה בתנאי קסבר מקשה דכל שחל עליה איסור קדושה שעה אחת אין תנאי מועיל להתירה אחר שעה דהוה ליה כמתנה על ההקדש לכשיפדה דלא הוי תנאה הלכך כל זמן שאסורין בלא תנאי אסורין נמי בתנאי דהא חלה עלה קדושה מעיקרא ודייקי' אמאי דמקשי ולא מהני בה תנאה והתניא סככה כהלכתה וכו' ובודאי כשם שחל ש"ש על הסוכה כך חל ש"ש על עטוריה משום בזויי מצוה ואפ"ה מהני בהו תנאה וכן בעצי סוכה עצמה נמי מהני בה תנאה דשוין הן ויבאו שניהם א"נ קושיא דקתני סככה כהלכתא ועטרה ואכולהו קתני ואם התנה עליה הכל לפי תנאו כלומ' בין אסכוך שסככה כהלכתה בין אעטוריה מ"מ שמעי' דמהני תנאו אסוכה דמצוה ומפרקי' באומר איני בודל מהן כל בהש"מ כלומר לעולם כדסברי' מעיקרא דתנאי לא מפסיק קדושה ולא מפקע מיהו מהני בהו תנאה בין בסוכה עצמה בין בעטוריה כשאמר איני בודל מהן דלא חיילא עליה קדושה והויא לה גבי' כסוכה דלאו מצוה וכמי שיש לו אתרוג ומתנה עליו לאכלו אם ירצה ואם נמלך יוצא בו והיינו ברייתא דקתני לעיל דאם התנה עליה הכל לפי תנאו אבל עצי סוכה ועטוריה דחיילא עליה קדושה בין השמשות איתקצי לשבעה למצותן על כרחו ולא מהני בהו תנאה אחריתי למיחל עלייהו קדושת חד יומא ולשתרי למחר ואפילו נפלה והאי דנקט השתא עצי סוכה לישנא דרב ששת נקט כלומר אבל עצי סוכה דאמרן אסורין בהנאה כל שבעה כשחלה קדושת סוכה עלייהו דהנהו בין קיימת בין נפלה אסורין שעל כרחו אתקצו למצותן כל שבעה ואע"פ שהתנה ודייקי' עלה ומאי שנא מאתרוג דאסור מדרבנן ומהני בה תנאה ומדרבנן נשמע לדאורייתא ומפרקי' לה כולה כדאיתא בגמרא ובתוספתא נמי תניא אין נוטלין עצים מן הסוכה ואפילו ביו"ט האחרון של חג אם אמר לכשארצה אטול ה"ז מותר והכא לא תניא סוכה דעלמא ועל כרחין אסוכה דחג קאי דקתני דמהני בה תנאה וזו התוספתא כבר כתבה בעל ה"ג והרב ר' יצחק בן גיאת תפסו עליה מן הסוגיא הזו וכבר הצלנו הדעת הזה לפי הנמצא בגירסא שלהם ואפשר שאפילו לפי גי' הספרים דמוקי לה שמואל בסוכה דעלמא הכי סלקא במסקנא ואביי ורבא תרוייהו לתרוצי כולהו מתניאתא אתו ולאפוקי מדשמואל ומ"מ עלו דברי רבינו הגדול ז"ל כהוגן
ועוד והא דתנו רבנן אין סומכין את הקדרה בבקעת וכן הדלת כו' עד ומכל זה נראה לנו שהלכה כרב נחמן דלית ליה מוקצה בשבת
אמר הכותב הבו ליה אפריון לבעל המאור ז"ל שזו ודאי ראיה הוא לדברי רבינו הגדול ז"ל אע"פ שהרב ז"ל השיב דאפילו למאן דלית ליה מוקצה בעצים אית ליה לפי שאין עליהם תורת כלי והרי הם כאבנים זולתי להסקה וזו אינה תשובה שכיון שמוכנים להסקה יצאו מתורת אבנים שאפילו אבנים עצמן אם הוכנו הוכנו אלא שאלו הוקצו לענינן ודרך הגמ' נתפוס ולא נתלה באויר הסברות שהרי ת"ק דאית ליה מוקצה אוסר ור"ש שחולק בשאר המוקצה חולק בכאן ואזדו לטעמייהו ולא הודה לו ר"ש מפני שאין עליהם תורת כלים וכן מצינו בכלים עצמן הקצאה כזו מטה שייחדה למעות אסור לטלטלה וקנה של תרנגולין אסור לטלטלה למאן דאית ליה מוקצה דאמרינן כלום עשוי אלא לתרנגולין ולמאן דלית ליה מוקצה שרו כדאיתא בפרק כירה וכן אמרו בפ' במה מדליקין שופר מטלטל מפני שאדם מיחדו לתקיעה ואין משתמשין בו לדבר אחר נעשה מוקצה לשאר דברים וכולן מותרין לדברי רבי שמעון ונפסקה הלכה כמותו בשבת ואע"פ שהן מיוחדין למלאכת איסור וכ"ש בקעת ביו"ט דיחודה למלאכת היתר היא אלא שאין הלכה כמותו ביום טוב כדברי רבינו ז"ל והוא הדרך המחוור מן הכל כי סוגיית פרק כל הכלים מוחלפת מזו כמו שכתב בעל המאור ז"ל ואע"פ שיש לו לומר דלפי שלא ניתנו עצים אלא להסקה אינו מוקצה ביו"ט דהא מלאכה דהיתר היא אלא ה"ק ולא ניתנו עצים אלא להסקה והן מוקצין בשבת וגזירה יו"ט אטו שבת וכל זה כדי לאחות שתי הסוגיות הללו ואם תאמר עדיין א"א גזירה יום טוב אטו שבת אלא לבית שמאי כמו שהעלו שם לא קשיא הא ב"ש הא ב"ה ונמצינו שונים משנתינו ומחלוקת ר"ש ורבנן לב"ש וא"כ היאך נפסקה הלכה בחיזרא רטיבא אסור והרי אינו אלא לב"ש כבר דחו מקצת מפרשים בזו דמודים ב"ה דגזרינן יו"ט אטו שבת במוקצה וחלקו בין גזרה זו לאותן שלא גזרו ב"ה בשום טעם ונצטרך לומר דהתם בסוף הסוגיא כשאמרו הא לא קשיא הא בית שמאי הא ב"ה לא הקפידו אלא לתרץ שתי המשניות אין בין יו"ט לשבת אלא אוכל נפש בלבד ומוציאין את הקטן ואת הלולב כמו שאמרו בפרק משילין והנה זו הדרך משתבשת ודחוקה בזה הדחק עצמו ועוד שלשון הברייתא השנויה כאן לפי שלא נתנו עצים אלא להסקה אינו נסמך על דברי רבה וגזירתו שגזר בפרק כל הכלים והיה לו לפרש כאן בברייתא גזירה יו"ט אטו שבת אבל הטוב והנכון שנאמר דהתם לא שמיע ליה לרב' ברייתא זו ולא מצא במשנתינו שאין סומכין את הקדירה בבקעת אלא גזירת יו"ט אטו שבת וכאן אמרו מפני שלא נתנו עצים אלא להסקה ואין צריך לגזרה כלל וכיוצא בזו ברייתות שלא שמעו אותן מקצת האמוראין ושנויות בגמ' במקום אחר או במקומות הרבה בפ' שבועות שתים בעא מיניה רבא מרב נחמן איזו היא שבועת בטוי לשעבר ובפרק כלל גדול ברייתא תניא ובפרק אין מעמידין גבי ביצה צלויה פלוגתא דחזקיה ורבי יוחנן והתם תניא ברייתא כר' יוחנן ולא מדכר בגמ' הכי למימר תניא כותיה ולא שמיע להו וכן בפ"ק דבבא בתרא וכן במקומות הרבה בתלמוד ובזו המסכתא נמי אמרינן כדרבה חול מכין לשבת וכו' ובמסכת עירובין תנו לה ברייתא ורב חסדא לא שמיעא ליה ולא סבר לה ואפשר עוד דלפי שלא נתנו עצים אלא להסקה אינו לשון הברייתא אלא לשון שהכניסו בה בגמ' לפרש וכיוצא בה רבות בגמרא ודברי רבינו שלמה ז"ל גם כן שכתב שאין הפסק הזה אלא לדעת האוסרין במוקצה אינו נכון כלל ורב נחמן תלמידו של שמואל הוה וכותיה סבירא ליה ועוד דאיהו גופיה אמר אנו אין לנו אלא ב"ש כרבי יהודה וב"ה כרבי שמעון לדחות איסור המוקצה ולומר שאינו משנה וכדאמרינן בכי האי גוונא בפרק משילין גבי ברירה וזו תשובה גמורה אין לך מכל הסברות והדעות בזה אלא דברי רבינו אלפסי ז"ל שחדש לסמוך על דברי ר' נחמן במוקצה יו"ט אסור ובשבת מותר והם הפנים המאירין בכל ההלכות האלו והא דדריש רבא אשה לא תכנס לבין העצים ליטול מהן אוד ואוד שנשבר תרוייהו כר' יהודה דרש להו וכיון שהודו רב נחמן ורב ששת לדברי תנא קמא ומהנך דבריהם נפסקה הלכה בגמ' יבישא שרי מטעמייהו מה לי לצלות בו ומה לי לצלות בגחלתו ורטיבא אסור ש"מ דהלכה יש מוקצה ביו"ט כסבריה דרב נחמן דאיהו מרה דהך שמעתא ואזיל לטעמיה וגמרא פסקא בהדיא הלכתא כותיה והוי יודע שהכל מודים ברטיבא דחזיא להיסק גדול ולא נחלקו בבא להסיק מהן היסק גדול שהוא מותר אלא כך נחלקו מאן דאסר אמר לך הא לא חזי להסקה באפי נפשה ואין אומר מה לי לצלות בו ומה לי לצלות בגחלתו ומאן דשרי אמר לך הא חזי להיסק גדול ומה לי לצלות בו ומה לי לצלות בתערובת גחלתו והלכתא מה לי לצלות בפני עצמו אמרי' מה לי לצלות בתערובתו לא אמרינן ואם תפרש שאין הכנה להיסק גדול הוה להו ודאי כצרורות שבחצר ובלא דין מוקצה אסורין דהא לא חזי לכלום וזה מקום טעותו של בעל המאור למעלה בפרק יו"ט בין תבין את אשר לפניך
ועוד ומה שהביא הרי"ף ז"ל ראיה לדבריו בס"פ משילין וכו' זו אינה ראיה דהא שמעי' ליה לר"א הכא בהדיא דאית ליה מוקצה
אמר הכותב תשובה לרב ז"ל שהמוקצה הזה גרוגרת וצמוקים הם דסתם מוקצה שבכל ענין המעשרות היינו תאנים כדתנן המעביר תאנים בחצירו לקצות וחזו ולא חזו ובעו הזמנה אפילו לר"ש דאי לאו הכי מ"ט לא אקשי ליה לר"י במסכת שבת מהא מתני' דסתמא היא
ועוד ואע"פ ששנינו בית מלא פירות סתום ונפחת נוטל ממקום הפחת וכו' עד טבל שא"א שיתקן מאליו מסתמא מוקצה הוא להכי עדיף לן כח דהיתרא
אמר הכותב אבל רבינו הגדול ז"ל לא כתב דמתני' באודרא דלבני ונראה מדבריו דאפילו בבנין גמור שנינו וכן נראים הדברים בגמרא שלא הקשו ולא העמידו באודרא דלבני אלא לר"מ דאמר פוחת לכתחלה ונוטל מדקא מקשי' ולר"מ הא קא סתר אהלא ועוד קשה לי שהרי כמה דברים מוקצים מחמת איסור של דבריהם ואסורים בין ביו"ט בין בשבת כגון בכור שאין מומו ניכר מערב יו"ט מוקצה דדבריהם מפני שאין רואין מומין ביו"ט ואם עבר וראה אינו מוכן ובזה י"ל לפי שאין ראיית בכור בידו ומי יימר דמזדקיק ליה חכם ועובר עבירה אבל במסכת שבת אמרי' דמטה שיחדה למעות או שלא יחדה והיו עליה מעות כל בין השמשות אסורה אע"פ שנטלה משם וכן מעות שעל הכר במניח וכולן אסורין משום בסיס לדבר האסור מדבריהם ונר שהדליקו בו באותה שבת לר"י וכוס וקערה ועששית אפילו לר"ש הן עצמן מוקצין מחמת איסור של דבריהם מפני שנעשו בסיס לדבר האסור כלומר שלהבת שאסורה בטלטול מדבריהם ולא עוד אלא שאפילו הכבוי עצמו לר"ש מלאכה שאינה צריכה לגופה היא וסוכה רעועה לר"י מוקצה מחמת איסור דדבריהם הוא שאפילו בבריאה אין סותר חייב בשבת אלא סותר ע"מ לבנות וכן כיוצא באילו הרבה ועוד קשה לי שהיה להם לפרש בגמ' בטבל דמשום דאסורא דרבנן הוא הוה מוכן אצל שבת דקאמר דטעמא דקאמר שאם עבר ותקנו מתוקן לא עיקר טעם הוא אלא מפני שאין עבירתו עבירה דשל דבריהם הוא אבל נראה לי דמתני' בבית סתום ונפחת מערב יו"ט הוא וקתני נוטל ממקום הפחת ולא ממקום אחר לומר שאינו מוסיף בפחת כלל ור"מ פליג שאפילו לא נפחת פוחת הוא ביו"ט לכתחלה ונוטל וכן אמרו בירושלמי רבי בא בר זבדא בשם שמואל ובלבד כנגד הפחת אי נמי קמ"ל מתני' דכיון דנפחת לא הוי אוצר אע"פ שהוא סתום ולא פחתו והאי דלא קתני בדרבי מאיר אף פוחת לכתחלה ביו"ט כיון דקאמר ת"ק נוטל ביו"ט ממקום הפחת ולא ממקום אחר ואמר רבי מאיר אף פוחת לכתחלה ונוטל ביו"ט משמע עוד יש סברא לומר שאף הפירות אין נעשין מוקצין מחמת הבית כיון שאין בעצמן איסור לא אמרו בנר אלא מפני שנעשה בסיס לדבר האסור ואין הפירות הסגורין בבית בסיס לבית והוא לא הקצה דעתו מן הפירות בשביל פירות עצמן אלא דעתו עליהן לאכילה כל זמן שיוכל ליקח אותן ומה שאמרו בטבל שהוא מוכן אצל שבת שאם עבר ותקנו מתוקן אני אומר דהכי קאמר כיון דטבל ראוי ועומד לאדם הוא קודם שתקנו כלאחר שהוא מתוקן ואין עליו אלא איסור אותו השם שהוא טבל ואפשר לאותו איסור שיפקע בשבת מוכן הוא דהא פירות גופייהו מיחזי חזו ואינן מחוסרין שום מלאכה אבל מוקצה מחמת איסור דקאסרי' זהו דבר שאינו ראוי עד שיעשה בו מלאכה האסורה בשבת כיון שאסורה מן התורה או מדבריהם כגון מטה של מעות ונר א"נ שוחט בשבת שאינן ראויין לו עד שיעשה מעשה האסור בשבת וכן פירות במחובר וכן דגים שניצודו כולם מחוסרין מלאכה הן ואין יכול ליהנות מהן עד שיעבור על איסור וכן כולם אבל בטבל יכול הוא אלא שאינו רשאי כנ"ל ודבר נכון הוא ולדברי רבינו ז"ל שהוא סובר במס' חולין דמוקצה מחמת איסור אינו אלא כשדחאו בידים טבל ודאי מוכן הוא אצל שבת דמערב שבת מוכן לאדם דלתקן ולאכול קאי ואין איסור שבת מקצה אותו שהרי לא דחאו בידים
וכתב הרי"ף ז"ל המוסר בהמתו לבנו או לרועה כו' עד וכשמסרה מערב יום טוב וכו' ולדברי הרי"ף זכרונו לברכה הוה ליה לתנא דמתניתין למתני לבנו ולרועה. לא כיון יפה בדברי רבינו ז"ל וכך פירושם דמתני' כשמסר ביום טוב אלא שהוא מסר לשני רועים ומסרה לאחד מהם ביום טוב על דעת שימסור אף לחבירו ויהיו שניהם רועים אותה כאחת בעדרן אלא שלא מסר לשני בו ביום ואותו הרועה השני לא קנה כלל במשיכתו של זה לפיכך הרי היא כאלו לא נמסרה לרועה ביו"ט ולא יצתה משביתתה הראשונה שקנתה בערב יום טוב והרי היא כרגלי הבעלים אבל כשמסרה לרועה אחד מחשבתו נכרת מתוך מעשיו שברשותו מוקים לה מערב יום טוב ובהמה לרועה קיימא ומאתמול קנתה שביתה ברשותו של רועה הרגיל אצלו או שהתנה לו עליה ומתניתין נמי דיקא דקתני לבט או לרועה כלומר לאחד מן השנים שהם רועים אותה מסרה עכשיו ועדיין לא מסרה לשני לפיכך אינה כרגליו של רועה ורועה ישראל ירעה אותנו דעת והשכל אמן
וכתוב בספר המאור וזה שכתב הרי"ף ז"ל בשנים שלקחו חביות ובהמה וכו' עד מדרב כהנא ור' אסי דפליגי עליה דרב וקא מתמהי עליה ושתיק
אמר הכותב גלוי וידוע הוא שר' הושעיא לא חלק על יניקת תחומין ולא הודה להם אבל על מה שאיסורו משום ברירה הוא שאמר מה שאמר ואף רבינו שלמה לא יחלוק על זה ומה שכתב יש ברירה וחבית ובהמה מותרין מפני שלא חשש ליניקת תחומין שהיו בעיניו דברי רב דחוים מפרכא דרב כהנא ורב אסי ובעיני רבי יצחק אלפסי ז"ל לא נדחו כדאשכחן בכמה דוכתי דלית הלכתא כרב כהנא ורב אסי כי ההיא דפרק המוכר את הבית ובעל המאור הזה ז"ל כתב במסכת סוכה דמשום דלא חש לה שתיק והיאך סמיך כאן אשתקותיה ומה שהקשה משור של פטם ושל רעי אינה קושיא כלל דשור של פטם אינו קונה שביתה כלל שהרי הוא כרגלי כל אדם מאי טעמא מרשותיה קא מפיק ליה ברשות אחר לא מוקים ליה הא לאיי כשור של הפקר עביד ליה וכבור של עולי בבל הוי וכיון שהוא כרגלי כל אדם תחומין אין בו מינק היכי ינקי מהדדי ושור של רעי נמי אין כאן שני תחומין שלא קנה שביתה ברשות שום אדם אלא כרגלי העיר והוא יש לו אלפים אמה לכל רוח מאי טעמא כיון שאין יודע למי ימכור אם לכלן או למקצתם לא קנה ברשות אחת מהם אלא שדעת בעלים שיהא כרגלי העיר ואפילו ערבו כלם לצפון או לדרום יש לו אלפים לכל רוח ומי שאינו רוצה בפירוש הזה יכול הוא לומר דשור של רעי הוי כרגלי אנשי אותה העיר לגמרי בין עירבו בין לא עירבו לפיכך אם עירבו מקצתן מערבים זה על זה משום ברירה לשמואל ומשום יניקת תחומין
סליקא להו מסכת יום טוב