כתוב בספר המאור וזה שכתב הרב אלפסי ז"ל כו' עד דלחי העומד מאיליו
משתמש עד חודו החיצון של חיצון דהא לית בהו ארבעה וכי תימא דמוקים לה בדלית ביה ארבעה כגון שרצפו בלחיים שלשה וחצי אויר ולחיים משהו וכי מי הביאו לרב הונא בריה דרב יהושע לידי הקושיא הזו והא פשטא דמילתא כרבא אתיא ועוד גבי לחי המושך מדופנו של מבוי פחות מארבע אמות נדון משום לחי ומשתמש עד חודו הפנימי אמר אביי ש"מ בין הלחיים אסור ומשמע דאתי למפשט פלוגתא דידיה ורבא דאיהו לא בעי לאוקומי שמעתתא דפתוח לכרמלית משום דיציבא בארעא וגיורא בשמי שמיא הוא ואם נאמר דרבא בשאין בו ארבעה על ארבעה בלבד אמרה ומשום דרב דימי א"ר יוחנן מאי ראיה מייתי מינה הכא הא אית ביה ארבעה דפחות מארבע אמות עד ארבעה קאמר הא בפחות מארבעה משתמש עד חודו החיצון זה הכריע דעתו של רבינו הגדול ז"ל לומר דלרבא בין הלחיים הפתוח לרה"ר לעולם מותר כפי הנראה מדבריו
ועוד וזהו שכתב הרי"ף ז"ל והלכתא כר"נ כו' אלא שאין אנו גורסין אותה ואינה מצויה בכל הספרים המצויין אצלנו
אמר הכותב רצה בעל המאור לחלוק בכאן ועשה כרצונו אבל אין טעם בדבריו שהרי בנוסחאות ישנות גם בפירוש רבינו נסים ז"ל נמצאת הגירסא הזו א"ל אי משכחת בהו לא תימא להו ודבר ניכר וידוע הוא שאין הלשון הזה מיד מגיהי ספרים אבל הנוסחאות שאינה בהן יש לחוש שהסופר השמיטה מהן וכ"ש שהדבר אמת ונכון הוא דכיפה לרבנן שפוטרין בה ומחייבין אותה בשיש ברגליה עשרה אע"פ שאין רגליה נוגעים לראשה ש"מ אין צריכין ליגע וכן הסכימו לפרש רבינו שלמה והגאונים וא"י מה הביאו לידי התפיסה הזאת
ועוד ובסוף זה הפרק כתב הרב אלפסי ז"ל תחומין יש מהן דאורייתא ויש מהן דרבנן סמך על דברי הירושלמי והניח תלמוד ערוך שלנו דאמרינן בפרק כלל גדול דידע לה לשבת במאי דידע לה בתחומין אליבא דר"ע וכו' ותו דאמרינן במס' יו"ט עד שמעת מינה תחומין דאורייתא לא גזרה שמא יחתוך זמורה
דבר ר"ע בכאן שהרי בכל התלמוד תחומין דאורייתא בר"ע אנו תולין אותן וגם זה אינה קושיא שרבי ינאי סובר כדעת רבי חייא דתחומין דאורייתא ודורש אל יצא איש ממקומו בתחומין כרבי חייא לפיכך הוא מעמיד משנתנו כדברו ולא בלשון היחיד הוא שונה אלא ר"ע ורבי מאיר ורבי חייא לכולהו שמעינן להו תחומין דאורייתא ולא מצינו במשנתנו מפורש מי שהוא חולק בזה אלא סתם משנה אחת דתחומין לא אמרו חכמים בדבר להחמיר אלא להקל ובגמרא מוקמיה רבי מאיר כרבנן דקסבר תחומין דרבנן וכן רבי יוסי משום חמשה זקנים בספק עירוב וזה שלא הביאו דבי רבי ינאי בכאן אלא דברי רבי חייא לפי שאין לנו מי שאמר בפירוש תחומין תורה אלא רבי חייא בברייתא זו שאלו דברי רבי עקיבא במשנתנו שמא אסמכתא לתחומין הן ורבי מאיר נמי לא אמרו בפירוש אלא בגמרא הוא שפירשוהו כך וכיון ששמענו לרבי חייא בפירוש תחומין דבר תורה מעתה נעמיד משנת ר"ע כפשטה וכולם אמרו דבר אחד ומדברי רבי חייא מפורשין הוא שנתבררו דברי רבי עקיבא סתומין ותולין זו הסברא בכל התלמוד כר' עקיבא משום דסתימתאה הוא וכולהו אליבא דרבי עקיבא תנו אי נמי משום דמתני' שמיע להו טפי וכדאמרינן בעלמא בכל מקום הא מני ר' מאיר היא דאמר אדם מקנה דבר שלא בא לעולם ומיתליא באשלי רברבי ודרבי עקיבא נמי היא כדאיתא ביבמות ובקדושין ובכמה מקומות בנזיקין אמרו הא מני רבי יוסי הגלילי היא דאמר תם משלם חצי כופר לא ששמענו לו בפי' כן אלא מפני שלא דרש ובעל השור נקי מחצי כופר ורבי טרפון אמר שם מפורש בברייתא בפרק כיצד הרגל דתם משלם חצי כופר ותולין סברא זו ברבי יוסי הגלילי משום דאיירינן עלה בהן תנאי ולא שהוא סובר כן בודאי אלא שיכול לומר כן ומדברי רבי טרפון מפורשין הוא שנתלית סברא זו ברבי יוסי הגלילי וכיוצא בשטה זו שם בקדושין דתניא האומר לחבירו אם תלד אשתך נקבה מקודשת לי לא אמר כלום ואמר רבי חנינא לא שנו אלא שאין אשתו מעוברת אבל אשתו מעוברת מקודשת והיינו אליבא דרבי אליעזר בן יעקב דאמר אדם מקנה דבר שלא בא לעולם בכגון שחת ואגם אבל לרבנן דאמרי אין אדם מקנה דבר שלא בא לעולם אינה מקודשת בין שהוכר עוברה בין שלא הוכר עוברה והתם ביבמות איתוקם רבי אלעזר בן עזריה בשטה ואין הלכה כמותו ולא הוצרך רבי חנינא לחלק בברייתא זו ולהעמידה כדברי היחיד אלא שהוא סובר כרבי אליעזר בן יעקב ומעמיד משנתו כדבריו ובמסכת בכורות בפרק מעשר בהמה שנינו במשנתנו חלקו וחזרו ונשתתפו חייבין בקלבון ופטורין ממעשר בהמה ואיתמר עלה לא שנו אלא שחלקו גדיים כנגד תיישים אבל גדיים כנגד גדיים אומרין הן חלקו משעה ראשונה ואמר רבי אלעזר לא שאנו אלא שחלקו תשעה כנגד עשרה אבל עשרה כנגד עשרה אומרין הן חלקו משעה ראשונה ורבי יוחנן אמר וכו' בכאן נמי מחלקין בסתם המשנה ומעמידין אותה כדברי האומר יש ברירה מפני שהם סוברין כן ולא הזכירו באותה הלכה שיהא בדין ברירה מחלוקת תנאין כלל ולא עוד אלא שהקשו מיתיבי וכן שותפין שחלקו וכו' באלו אין דין ברירה שנו בשום מקום אחר בעולם וכן זו כיוצא בהן הוא
כתוב בספר המאור רבי יהודה אומר כו' וכל לחומרא חיישי' לדר' יהודה משום דקאי רבי יוחנן בשיטתיה וכו'
אמר הכותב אין דבריו בזה נכונים שאפילו בוקעין בהם שתי וערב לדברי האומר שתי מחיצות דאורייתא במקום המחיצות אינו חייב שאין הדברים מבטלין אלא המחיצה הפרוצה שלא נאמר בה לבוד מפני בקיעתן בפרצה כגון דיומדין שאנו צריכין לומר בהן רואין המחיצות כאילו מאריכות וסותמות זו לזו ובקיעה דרבים מפסקת בהן אבל שתי מחיצות זו כנגד זו במדינה אע"פ שיש באמצען פרצה שהרבים בוקעין בה שתי וערב א"א לשתי המחיצות להתבטל וכנגד העומד מכאן ומכאן אינו נעשה רשות הרבים לעולם שהרי שתי מחיצות גמורות הן ועומד מרובה על הפרוץ ואין אנו צריכין לסתימת הפרצות אבל כנגד הפרוץ אם יש בו פלטיא רחב שש עשרה אמה על שש עשרה אמה אפשר שחייבין עליו אע"פ שאין תוך המבואות מכאן ומכאן אינו רשות הרבים מפני שתי מחיצות שלהן וזהו פלטיא גדולה האמורה בכ"מ ורבי יהודה מודה בה אבל בפחות מזה אין חייבין עליו לדברי רב יהודה וזה דבר ברור הוא והא דתניא בחצר שהרבים נכנסים בזו ויוצאים בזו רה"ר לשבת או שהיא סוברת שלש מחיצות דאורייתא או שבוקעין בה שתי וערב והיא פתוחה לרשות הרבים גמורה מכאן ומכאן ופרוץ מרובה על העומד שהרי על כרחנו אין צריכין לראות בה שתי מחיצות זו כנגד זו כאלו מאריכות וסותמות כגון פסי ביראות ובקיעת הרבים מפסקת בכך ואין לנו רשות הרבים לר' יהודה אלא כגון בקיעה מכאן ובקיעה מכאן ודרך הרבים שש עשרה אמה עוברת בינתים ואפשר שאפילו כפלטיא בתוך העיר כענין שפירשתי אבל טורח זה של בעל המאור למה וכי כל דבריו של ר' יהודה תלוין הן זה בזה אלא רבי יוחנן סבר לה כרבי יהודה דאתו רבים ומבטלי מחיצתא אבל בשתי מחיצות כרבנן סבר לה לפיכך ירושלים אלמלא דלתותיה נעולות בלילה חייבין עליה משום רשות הרבים לפי ששעריה מכוונין זה כנגד זה והוו להו דרבים כפרוצין במלואן במקום פתחים ברחב שש עשרה דאתו רבים ומבטלי למחיצות שעוברין בהן כרבי יהודה ואשתיירו להו שתי מחיצות דאינון רשות הרבים כרבנן ואלו היינו סבורין כדברי ר' יהודה בשתי מחיצות היינו מערבין רשות הרבים וכן מבואות המפולשים בלחי וקורה וכל מה שאנו מחמירין בהן להצריך לרשות הרבים דלתות נעולות ולמבואות מפולשין צורת פתח או דלת כולהו אליבא דרבנן ור' יוחנן כרבנן סבירא ליה ולית דחייש לה לדר' יהודה בהא וכן דעת רבינו הגדול ז"ל שכתבה לדר' יוחנן בהלכות
ועוד ומה שפי' הרי"ף ז"ל איכא בינייהו ריבוע דרבנן כו' וזה הפירוש יותר נכון
חדא מדקאמרינן בלישנא דגמרא איכא בינייהו רבוע דרבנן ולא קאמרינן איכא בינייהו מרובעת ועוד דהא מעיקרא קס"ד במרובעת מטלטלין ובארכה יתר על רחבה אין מטלטלין ולא מקשי' אדרבה כי ארכה יתר על רחבה טפי עדיפא דדמיא לחצר המשכן ועוד דהא משמע דכולהו מודו דמרובעת טפי עדיפא משום דדמיא טפי לחצר דחצר ארכה כרחבה וארכו יתר על רחבו דרך מבוי הוא וכדקתני בדרבי יוסי אפילו ארכה כשנים ברחבה מטלטלין וכ"ש מרובעת ועוד אי רבי אליעזר כחצר המשכן בעי היכי אמרינן רבוע דרבנן איכא בינייהו בין מרובעת בין שארכה יתר על רחבה לא יטלטל בתוכה עד שיהא ארכה פי שנים כרחבה כחצר המשכן ואיכא בינייהו טובא ומצאתי בתוספתא הגנה והקרפף צריך שיהא שבעים אמה ושירים על שבעים אמה ושירים מוקפת גדר גבוה עשרה טפחים אם היא ארכה כשנים ברחבה מטלטלין בתוכה בשבת יתר אמה אחת אין מטלטלין בתוכה בשבת וכן היה רבי אליעזר אומר קרפף הסמוך לעיר ויש בארכו שבעים ושיריים אע"פ שאינו מרובע מטלטלין בתוכו בשבת אבל הפי' שכתוב בהלכות הוא הנכון והמסכים ללשון הגמ' דרבוע דרבנן זהו מה שחכמים מרבעין בכל השבת כולה ליתן אלכסון לרבוע שלהם לרבי אליעזר בעי' שלא יהא ארכה יתר על שנים כרחבה ולרבי יוסי מודדין לה בריבועה ונשכר את הזוית כדתניא כזה יהו כל שובתי שבת וכן פירשוה ר"ח ורבינו נסים בשם רבינו שרירא גאון ז"ל
כתוב בספר המאור וההוא עובדא דהנהו בני גננא כו' עד לפי שלא היו בני תורה
קושיא מן השמועה הזו למה שאמרו שם הדס במחובר מותר להריח בו ופי' שאין הריח אסור להם אלא בנין אפריון של חתן וכלה הוא שאסור להם והבנין הזה הוא המוכלל בלשון לאורוחי אבל אין הריח אסור שאף במחובר היה מותר וגם זה אינו נכון שאילו היה הריח ג"כ אסור היה אפשר לומר שהכל מוכלל בלשון לאורוחי אבל כיון שהריח מותר ואפילו ביומו ובנין האפריון הוא שאסור לא היה להם להזכיר בגמ' לאורוחי כלל ולדברינו אין צורך בדוחק הזה שהיה אסור להן ביומן מפני איסור מלאכה שבא לידם בו לכאן והצריך בו רבא כדי שיעשו בהבאה גופה הכל מפני מלאכה הנעשית בו בשביל ישראל שבה הגיע לידינו בכאן כמו שפירשנו
כתוב בספר המאור והא דאפלגו רבה ורבי זירא כו' דכיון דקי"ל כר"ג אפילו בדיר וסהר דברי הכל מותר
אמר הכותב זו תשובה של הבל שהרי רבינו הגדול ז"ל כתב מחלוקתן של רב ושמואל כמו שהוא בגמרא ואח"כ כתב מחלוקתן עם הגאונים שהם פוסקים כשמואל והוא ז"ל פוסק כרב ולא היה ראוי שתכתב בהלכות אלא בסגנון הזה שכתבה ועם כל זה דברים צריכין הם בקופץ מספינה לספינה לדעת שאילו עמדה אסורה היא לדברי הכל דנתנוהו נכרים בדיר ובסהר תנן הא לדעת לא עשאום כארבע אמות ואילו במהלכת מותר דהא דיר וסהר לרבי עקיבא אפי' אונס אין לו אלא ארבע אמות ובספינה מודו במהלכת הואיל וספינה נוטלתו מתחלת ארבע ומניחתו בסוף ארבע הלכך אפילו לדעת מהלך את כולה וזו תשובת ה"ר אברהם בר' דוד ז"ל
ועוד מאי לא אמר כלום אמר רב לא אמר כלום כל עיקר וכו' עד וכוותי' מסתברא וכו'
אמר הכותב והרי המערב לשתי רוחות או שאמר לשני עבדיו צאו וערבו עלי מסיים מקום שביתתו הוא ואם קונה בשתיהן תהא לו שביתה בשתיהן ואם אין אדם קונה בשני מקומות לא יקנה כלל והיכי שייכא הא בדרב דאמר משום דלא מסיי' אתרי' ואין אדם קונה בשביתה מקום שאינו מסוים וכבר היה מי שרוצה לפרש שאין הברייתא הזו חלוקה על רב אלא לההוא לישנא דאמר כל שאינו בזה אחר זה אפילו בבת אחת אינו וזה אינו הגון משום דאמרינן לימא תיהוי תיובתי' דרב ומהדרינן רב תנא הוא ותנא אתנא לא רמינן ולא הוה לן לאותובי אלא אלישנא בתרא דרבה ועוד דסוגיין בטעמיה דרב כלישנא קמא דרבה הוא והיכי מותבינן סתם לרב משום לישנא בתרא דרבה אלא שזה הפי' אינו כלום והרי בעל המאור אומר כן ומעתה נחזור לשאלתנו היכי שייכי בדרב אבל הענין כך הוא לדעת רב אין אדם קונה בשבית' שלו שמונה אמות ולפיכך באילן שיש תחתיו שמונה אמות ואמר תהא שביתתי תחתיו לא אמר כל עיקר דשמונה אמות כולן אינו קונה וארבע מתוך שמונה לא סיים וכאן אמרו בברייתא שהוא זוכה בשמונה אמות לשביתתו ואפילו במקומות חלוקין ויש לו שביתה כאן וכאן למקום הראוי לשניהם הלכך גבי אילן נמי כיון שאמר תחתיו של אילן זוכה הוא בארבע אמות של אילן לצפון ובארבע אמות שלו לדרום ובלבד למקום הראוי לשניהם ומעתה אף בחלוק שהשאילוהו הבעלים מערב יו"ט לזה בשחרית ולזה בערבית על כרחך אתה צריך להקנות לו מקום שביתה בשמונה אמות ברשותו של זה בשחרית בארבע אמות לצפון וברשותו של זה בערבית בד' אמות לדרום ובין השמשות צריך לזכות בשתי שביתות הללו והרי הוא כמערב לשתי רוחות כסבור שמערבין לשתי רוחות לזה בשחרית ולזה בערבית ולדעת רב אינו יכול להיות לו שביתה בשני מקומות כלל ומה שאמר שהוא תלוי בבעלים והבעלים סיימו מקומן אינו כלום כמו שפירשתי שאף כאן סיימו ועל כרחך החלוק עצמו קונה שביתה הוא אלא ודאי הנך תרתי מתניאתא בני חד בקתא אינון ותרוייהו מסייעי לשמואל ודרב פליג אתרוייהו וכיון דההיא נמי כשמואל אתיא ש"מ דהלכתא כותיה דההיא מתניתא מייתו לה בגמ' במס' ביצה ותנו לה סתם תנו רבנן שנים ששאלו חלוק וכו' אלמא הלכתא הוא וכן זו ששנויה בתוספתא עבד של שני שותפים יצא בעירוב שניהם מהלך בצפון כרגליו של זה בדרום ובדרום כרגליו של זה בצפון ואם מצעו את התחום לא יזוז ממקומו אף זו כדברי שמואל היא שנויה אבל הטענה שאמר בעל המאור ז"ל משום דמיתרצא ברייתא דרב לשמואל ולא מיתרצא דשמואל לרב טענה ברורה היא לפסוק ממנה כשמואל
ועוד ובהלכות הרי"ף ז"ל מצאנו לא יצא עשיר חוץ לתחום כו' עד כלומר שיאמר כאן תהא שביתתי
ואיהו כיון דנפק ליה לאורחא והחזיק לביתו הוה ליה עני אינהו דאמרי ליה ערב עלינו עשירים נינהו ואע"פ שהחזיק בדרך בשבילם והוחזק אסורין הם ואפילו אמרו תהא שביתתנו שם וזהו כונת רבינו במשנה זו וכך נמצאת לתלמידיו בנמוקיהם ועוד מצאתי בענין הזה בירושלמי דפתרין לה דאמר ליה אנא מערב עלך ועל בני קרתיך ולא עירב לא עלויה ולא על בני קרתיה הוא מותר לילך באותו הרוח שכבר קנו לו רגליו מאתמול והן אסורין לילך באותו הרוח ומותרין בשאר כל הרוחות שבעירן וכו' ופירושו ברור שהוא יצא לערב עליו ועל בני עירו והחזירו חבירו לומר אני מערב לכולכם ובסוף לא עירב הוא וקנו לו רגליו שהוא עני והם עשירים זהו הענין שפירשו הגאונים ומ"מ לפי גמרא שלנו החזירו חבירו היינו דאמר ליה עת חמה היא עת צנה היא ודעתו לילך למחר לביתו
ועוד והא דתנן מי שיצא חוץ לתחום כו' עד אלמא לא סמכינן עליה
ולא כדברי רש"י ז"ל שכתב דלית ליה לרבא הא דאמרי נהרדעי לעיל ואי פקח הוא עייל לתחומיה וכיון דעל על
כתוב בספר המאור כי אתא רבין אמר ר' ינאי שלש מחלוקות בדבר וכו' עד כל הדין סוגיא כתנא קמא דרבי עקיבא היא ומשום הכי נקטינן כוותיה
כאן ואע"פ שאילו היה ישראל לא היה צריך לערב עמהם ומעתה כיון דשני יחידים ונכרי יחיד בפנימית אוסר אין צריך לומר נכרי וישראל בין בפנימית בין בחיצונה וישראל באחרת שאוסר ואפילו לדברי ת"ק ור' אלעזר מילתא פסיקא קאמר דנכרי כרבים הוא כל מקום שרבים אוסרים נכרי אוסר דהיינו נכרי בפנימית ושני יחידים בחיצונית ונכרי וישראל בפנימית וישראל בחיצונה וכן נמי ישראל ונכרי בחיצונה וישראל בפנימית כיון דרבים בחיצונה אסרי נכרי נמי אסר דחד טעמא הוא דילמא איכא דלא ידע שהוא דר עם ישראל יחיד במקומו דהא שכיחי תרי ישראל ונכרי בחד חצר ואמר מטלטלי בלא שכירות ועוד דישראל ונכרי בחיצונה מן הדין הם אוסרין לפי דעתנו ומ"מ אוסר הוא בכל ענין כרבים ומפני כך נשמט זה מן ההלכות בתחלת הפרק
כתוב בספר המאור וזה שכתב הרי"ף ז"ל סוגיין כרב יהודה וכו' דכיון דהויא לה מקום חשוב אמרינן פי תקרה יורד וסותם
והלא אין אתה צריך אלא לחודה האחד שיהא יורד וסותם להפסיק בבור שבין שתי חצרות ועוד היאך הקשינו מזו לרב יהודה דבעי היכר מחיצה הא עריבי במיא והלא לדברי האומר מחיצה תלויה מתרת בכל מקום לא חיישינן לאיערובי מים שאפילו הכותל שביניהם מפסיק כרבי יהודה ורב הונא ורב יהודה לתנא קמא קא אמרי ועוד דהא לקמן בפרק כל גגות העיר מוקמי' ליה לרב יהודה דאמר קורה ארבעה מתרת בחורבה כדרב דאמר אכסדרה בבקעה מותרת לטלטל תחתיה ובעשר אמות ומשום דפי תקרה יורד וסותם ורב הכא והתם לא סבר כרבי ישמעאל בר' יוסי אלא ודאי מחיצה תלויה לחוד ופי תקרה יורד וסותם לחוד ולא משכחת פלוגתא לתנאי בפי תקרה כלל וכבר בעל המאור ז"ל מודה בזה ומעתה דבר ברור הוא שהלכה כרב יהודה וסוגיין כוותיה כמו שכתוב בהלכות
כתוב בספר המאור הא דגרסינן במס' שבת וכו' היה לו להרי"ף ז"ל לכתבה במקום הזה ואנו כבר כתבנו במקומה עם הפי' שפי' בה הר"ש ז"ל
אמר הכותב אבל שכח שלפי דברי רבינו שלמה בפי' ההוא רב לטעמיה דאמר הלכה כר"ש והוא שלא עירבו אבל השתא דקיימא לן הלכה כר"ש בין עירבו בין לא עירבו חצרות רשות אחת הן לעולם ואין בתים גורמין להו שיאסרו כלל אף במבוי עצמו בין עירבו חצרות עם הבתים בין שלא ערבו דין אחד הוא או בשניהם מטלטלין בכולו או בשניהם אין מטלטלין בו אלא ארבע אמות הלכך מותר לטלטל בכולן לעולם מעדותו של ר' יהודה ומפשטיה דרב אסי
ועוד אתמר כותל שבין שתי חצרות שנפל וכו' עד ולא שרי לטלטולי אלא ד"א
אמר הכותב שלטו ביה אריותא שלא גזרו מעולם באותה חצר שלא יטלטלו בו אלא בארבע אמות משום גזירה שלא יוציא מרשות לרשות ואילו היה ראוי לגזור בכך היו גוזרין שלא יוציאוהו מן הבתים לחצר זו הפרוצה אבל שיאסרו לטלטל בתוכה מפני כלי הבית שמא יוציא אותו לחצר אחרת אינה משנה ועוד הרי אמרו בקרפף שנפרץ במלואו לחצר ונפרצה חצר כנגדו כלומר שנפרצו כותלין של שניהם המבדילין ביניהם חצר מותרת וקרפף אסור והתם בדליכא גפופי ולא אסרו החצר משום גזירה שמא יוציאו כלי הבית מחצר זו לקרפף ויפה השיב עליו ה"ר אברהם בר דוד ז"ל כי הרבה גזירות קרובות מזו היו יכולין בדיורין הבאין בשבת ואעפ"כ אמרו הואיל והותרה הותרה
ועוד מתני' חצר שנפרצה לרה"ר וכו'
לתוכה ממש כלומר לפנים במקום שאין דרך הרבים נכנסת שם דברי הכל כרמלית הוא ואילו מלשון בעל המאור לא למדנו שיהא צדי רה"ר בחצר זו כלל
כתוב בספר המאור כתב הרב אלפסי ז"ל בחדשות מ"ט וכו'
אפי' תימא עניבה פסולה תפילין אפשר דקשר להו בקשר שאינן חייבין עליו דקי"ל כל קשר שאינו של קיימא אין חייבין עליו כגון קטרא דזממא גופיה ואסתרידא גופיה וכפי דברי רבינו והגאונים בעי' נמי מעשה אומן ומ"מ ודאי אי עביד קשר מרופה לפי מדת ראשו וזרועו לא עדיף מקטרא דקטרי בזממא וקטרא דקטרי באסתרידא וחומרתא דקטרי בסנדל הלכך לגבי הצלה דתפלין מותר לכתחלה כדתנן מדבריהם למדנו שפוקקין ומודדין וקושרין בשבת ור' יהודה לטעמיה דמחמיר בקשירה דאפילו בעניבה מחייבו כ"ש בקשירה דכל שהוא קשר של קיימא קצת היה מחייב בו והכי מוכח בפרק אלו קשרין דכל קשר שהוא של קיימא כלל מחייב ר' יהודה ואפילו עניבה ולית הלכתא כותיה וכיון דתנן סתמא כר' יהודה בד"א בישנות אבל בחדשות פטור וקי"ל סתם במתני' ומחלוקת בברייתא הלכה כסתם וכל שכן דר"מ ור' יהודה הלכה כר' יהודה לא סמכי' אתירוצא דמפקא לה למתני' ולר' יהודה מהלכה ונקטינן לישנא דרבא דמוקי להו אליבא דהלכתא ועוד דהא משמע בהדיא דסבר רבא טרחי ומוקי להו לסתם מתני' הכי ופריך מינה לר' אלעזר ואביי סבר לה כר' אלעזר ומוקי להו לכולהו דלא טרח וקיימא לן אביי ורבא הלכתא כרבא ולפי' השמיט רבי' שמעתא דר' אלעזר ולא כתבה לא בכאן ולא בהלכות ציצית ויפה כוון
וכתב עוד בעל המאור ז"ל והא דתנן ר' יהודה אומר נותן אדם חבית לחבירו כו' ונראה מדבריו שאין הלכה כר' יהודה
מפלוגתא דת"ק דהוא סתם מתני' דאפילו לדבר מצוה כגון הצלת תפלין וסכנת לסטים לא שרי נותנן לחבירו וחבירו לחבירו משום דאוושא מלתא דשבת וזה דבר ברור הוא דר' יהודה מוסיף הוא להתיר נתינה לחבירו וחבירו לחבירו בדבר הרשות כגון זו ואפילו חוץ לתחום ואין הלכה כר"ש ואין צ"ל שאין הלכה כרבי יהודה
ועוד הא דתנן הדלת שבמוקצה וכו' עד והרב אלפסי ז"ל לא פי' כן
אמר הכותב זה אינו נכון בעיני שא"כ כשהקשו מן הברייתא על המשנה דבעי גבוהין מן הארץ מאי קושיא מתני' ודאי ניחא דהא אוקימנא כרבי אליעזר דתניא נגר הנגרר ואיהו ודאי גבוהין מן הארץ בעי בין בהני בין בנגר הנגרר בין בפקק החלון אלא אבריי' הוה להו למידק דאי קשורין ותלויין וראשן מגיע לארץ קאמר מני לא רבי אליעזר ולא רבי יהודה ולא רבי יוסי דאי רבי אליעזר הוא דאמר ראשו מגיע לארץ אסור אלמא גבוהין מן הארץ מלא נימא בעיא ואי רבי יהודה קשור אע"פ שאינו תלוי שרי ואי ר' יוסי כיון דהני תורת כלי עליהן ה"ל כנגר שיש בראשו קלוסטרא דשרי ועוד אביי ורבא דאמרי כשיש להם ציר או שהיה להם ציר מתחלה קשורין ותלויין אע"פ שאין גבוהין כמאן מוקמינן להו דהא פלוגתא דרבי אליעזר ורבנן בחלון ופתח גמורין הוא שיש להן ציר ודלתות ואי לאו משום דקים להו לאביי ורבא דהיכא דיש להן ציר או שהיה להן מתחלה אין צריך גבוהין היה להו למימר מאי בזמן שקשורים ותלוין דקתני ברייתא היינו שאין ראשן מגיע לארץ דהיינו גבוהין דמתני' וכענין ששנינו בפקק החלון ר' אליעזר אומר בזמן שהוא קשור ותלוי פוקקין בו דהיינו קשור ותלוי ואין ראשו מגיע לארץ דהא איהו תני נגר הנגרר דלא סגי ליה בקשור ותלוי כיון שראשו מגיע לארץ אלא ש"מ דהני דינא אחריתי אית להו דכיון דכלים גמורים הן בין לר' יוסי בין לר' יהודה בדין היה להתירם אע"פ שאינן קשורין אלא כיון דדלת המוקצה והפירצה בנין שרוצה לסותמן בקביעות הוא בעינן בהו היכירא דהיינו שיהא בהן היכר קשירה ותלויה ויהיה בפתח היכר ציר או שיהו גבוהין מן הארץ מלא נימא הא לאו הכי כיון דלית להו צורת פתח מיחזי כבונה
ועוד והא דתנן לא יעמוד אדם ברשות היחיד כו' עד וישתה ברה"ר אוקמוה רב יוסף בחפצים שצריכים לו וכו' והרי"ף ז"ל לא פי' מכל זה כלום
אמר הכותב השיב ה"ר אברהם ברבי דוד ז"ל יפה עשה שלא כו' דהנך חפצים הצריכין לו הם המים והיין שהוא שותה ואין צריכין עוד לפירוש אחר ובפרק עושין פסין מייתי לה בגמ' להך מתני' ואמרינן עלה גבי אדם הא אמרינן דבעינן ראשו ורובו גבי בהמה מאי ולא מפליג בה במידי
סליקא מסכת עירובין