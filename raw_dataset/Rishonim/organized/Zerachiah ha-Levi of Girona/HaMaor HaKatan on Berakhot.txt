מאימתי ה"ג וכך נמצא בגרסת הגאונים ז"ל ומתנחי בה סימנא ויקרא אלהים לאור יום
וממאי דהאי ובא השמש וטהר ועדיין אין לנו ראיה להקדים ק"ש קודם זמנה אלא נ"ל כיון דנפישין פלוגתא דתנאי בהאי מילתא ולא איפסיקא הלכתא בהדיא משום דוחקא דצבורא אם עשאו כאחד מהם מה שעשה עשוי וכדאי הוא אחד מן התנאים הנזכרים  בענין הזה לסמוך עליו בשעת הדחק ועיקר קריאת ק"ש שנית דברי תורה הוא ויש בה להקל כדגרסי' בירושלמי ורבן גמליאל פליג על רבנן ועביד עובדא כוותיה שניה היא שניה לשנון ובכמה דוכתין אשכחן דחשו רבנן לטורח צבור וזמן יציאת הכוכבים במתני' תני לה כלשון רבי אליעזר ובברייתא תני לה כלשון ר' יהושע מיהו יחיד הקורא אותה בביתו שלא באונס שפיר דמי למסמך על שיעורא דמתני כדברי הרי"ף ז"ל
תניא רבי שמעון בן יוחאי אומר פעמים שאדם קורא את שמע שתי פעמים בלילה וכו' איכא דמתני להא דרבי אחא בר חנינא אהא דתניא רשב"י אומר משום ר"ע פעמים שאדם קורא את שמע שתי פעמים ביום כתב עלה הרי"ף [הני כולהו הלכתא נינהו וכולהו כדכתיבא בהלכות ואנן קשיא לן בדברי הר"ב ז"ל] היכי מזכי שטרא לבי תרי דהא אילין תרתין ברייתין דר"ש פליגי אהדדי קשיא עליה הא דתניא השכים לצאת לדרך מביאין לו שופר ותוקע לולב ומנענע מגילה וקורא בה ומתפלל ולכשיגיע זמן ק"ש קורא ובידוע שאין מצות שופר ולולב אלא משיעלה עמוד השחר ואעפ"כ לא הותרה לו ק"ש אלא בעונתה עובדא דאבוה דשמואל ולוי ומר יימר ומר זוטרא ורב אשי ליכא בכולהו מאן דמקדים ק"ש משום יציאת הדרך ושעת הדחק
מתני' מקום שנהגו להאריך אינו רשאי לקצר וכו' ירושלמי אלו ברכות שמקצרין בהן המברך על המצות ועל הפירות וברכת הזימון וברכה אחרונה של ברכת המזון
מאי מברך אמר רב יהודה אמר שמואל על ד"ת ור' יוחנן אמר הערב נא פי' ר' יוחנן מוסיף היה הערב נא על ברכות של שמואל לעשות לה חתימה ורב המנונא אמר אשר בחר בנו אמר רב פפא הלכך נימריהו לכולהו פי' ג' ברכות דרבי יהודה ורבי יוחנן ורב המנונא כנגד תורה ומשנה ומדרש רבי ישמעאל בי"ג מדות אבל בספר תורה אנו תופסין כדרב המנונא שהיא מעולה שבברכות
מאי הוי עלה רב יוסף אמר האל הקדוש והאל המשפט ורבה אמר המלך הקדוש והמלך המשפט והלכתא כרבה למעבד הכי לכתחלה ואי שני לא מהדרי' ליה דלית לן ראיה מהכא לאהדורי ודאמר רבה בר בר חנה משמיה דרב שמתפלל אדם המלך הקדוש והמלך המשפט בעשרה ימים שבין ר"ה ליום הכיפורים לכתחלה קאמר שמתפלל כך ור' אלעזר אומר אם אמר האל הקדוש והאל המשפט יצא בדיעבד קאמר ולא פליגי אלא מר אמר חדא ומר אמר חדא
ומה שכתב הרי"ף ז"ל דשמעי' מהכא  דמהדרי' ליה לא שמעינן מיניה הכי ופי' ההלכה תמצאנו על אופניו בפירוש רש"י ז"ל
מתני' הקורא את שמע ולא השמיע לאזנו לא יצא וכו' אמר רב יוסף מחלוקת בק"ש אבל בשאר מצות דברי הכל יצא וכיון דסמך עלה הרי"ף ז"ל משום דההיא מסקנא דשמעתא נדחו דברי רב חסדא ודברי רב מתנא דהא מדמה שאר מצות כגון ברכת תרומה ומקרא מגילה לק"ש דעד כאן לא שני ליה לרב חסדא לבין דאורייתא לרבנן בדאורייתא לא שני ליה והא דתנן הכל כשרין לקרות את המגילה חוץ מחש"ו מאחר דקיי"ל כרב יוסף על כרחך אית ליה לשינויי הא כדאיתא והא כדאיתא חרש לכתחלה הוא דלא הא דיעבד שפיר דמי שוטה וקטן דיעבד נמי לא ור' יהודה מכשיר בקטן אפי' לכתחלה ולית הלכתא כוותיה
רמי ליה רב מארי בריה דבת שמואל לרבא תנן האומנין קורין וכו' ומסקנא ל"ק הא בפ' ראשון הא בפ' שני האי פירוקא רב מארי הוא דפרק ליה לרבא ולאו רבא קאמר ליה ולא קשיא דרבא אדרבא כמו שכתב הרי"ף ז"ל דרב מארי כרבי יוחנן ס"ל דבעי כונה בכוליה פרק ראשון ורבא הא מפליג פליג עליה בפרקא ואמר דלא צריך כונה אלא בפסוק ראשון גדר הוא שגדרו שלא יהא כל אדם מיקל לעצמו לומר אני איני כשאר כל אדם דאסמכוה אדאורייתא דכתיב ויעש לאביו אבל שבעת ימים וכן נמצא במדרש אגדה וכולה אסמכתא בעלמא היא
הא דאמר רב יהודה אמר רב המוצא כלאים בבגדו פושטו ואפילו בשוק דוקא בכלאים דאורייתא דהוא שוע טווי ונוי אבל בכלאים דרבנן וכל כיוצא בה קיימא לן גדול כבוד הבריות שדוחה את לא תעשה שבתורה וכן בדבר של ממון דכתיב והתעלמת וכמו שמפורש בגמ' והרי"ף לא חשש לפרשה והא דרמינן עלה מברייתא ולאחותו מה ת"ל וכו' ואסיקנא ונגמר מינה שב ואל תעשה שאני ומצאתי בנוסחאות הבאות מספרד דגרסי עלה וכי תימא נילף מכהן מת לכהן שכן לאו שאינו שוה בכל וכל הנוסחא אינה מצויה בכל הספרים שלנו וכן נראה מדברי רש"י ז"ל דלא גרסינן שכ"כ בפירושו ומטומאה גופה שהותרה לכהן ונזיר ליטמא למת מצוה דלאו שב ואל תעשה הוא היינו טעמא דלא גמרינן דהתם לאו כבוד הבריות דחי את לא תעשה דמעיקרא  לא תעשה דטומאה לא על מת מצוה נכתב בשם שלא נכתב על הקרובים בכהן הדיוט אבל השבת אבידה ופסח לכל ישראל נאמר ואצל כבוד הבריות נתנו לדחות אלו דברי רש"י ז"ל ודעתי נוטה לגרסת הגאונים י"ל כמו שכתוב בנוסחאות הבאות מספרד
ונשים בברכת המזון בעיא ולא אפשיטא ואינה מוציאה אחרים י"ח דלמא דרבנן הוא ולא אתיא דרבנן ומפקא דאורייתא והא דתנן באמת אמרו בן מברך לאביו אשה מברכת לבעלה אוקימנא דאכלו שיעורא דרבנן ומפיק דרבנן ובירושלמי גרסינן ניחא אשה מברכת לבעלה ועבד מברך לרבו וקטן לאביו לא כן אמר רב אחא בשם רבי יוסי בר נהוראי כל שאמרו בקטן כדי לחנכו תפתר בעונה אחריו אמן כי ההוא דתנינן תמן מי שהיה עבד או אשה או קטן מקרין אותו עונה אחריהן מה שהם אומרים ותהיה לו מארה לבן עשרים שצריך לבן עשר וגברא דמחוייב מדאורייתא בברכת המזון אע"ג דלא אכל אלא שיעורא דרבנן מפיק למאן דאכל שיעורא דאורייתא כשמעון בן שטח דיהבי ליה כסא דחמרא ובריך לינאי וחבריו ואע"ג דלית הלכתא הכי דק"ל להוציא אחרים ידי חובתן עד שיאכל כזית דגן מ"מ כזית שיעורא דרבנן הוא וכיון דאכלה מאן דמחוייב מדאורייתא כאלו אכל שיעורא דאורייתא דהוא אכילה שיש בו שביעה בלא דקדוק וצמצום והרי"ף ז"ל לא פי' בזה כלום
מתני' בעל קרי מהרהר בלבו וכו' אמר רבי אבינא זאת אומרת הרהור כדבור דמי פי' ומי שאינו בעל קרי והרהר בלבו ק"ש יצא בדיעבד דאי ס"ד לאו כדיבור דמי למה מהרהר וכו'. ורב חסדא אמר הרהור לאו כדבור דמי אית מאן דמוקי' פלוגתא דרבי אבינא ורב חסדא במחלוקת שנויה דתנן הקורא את שמע ולא השמיע לאזנו כו' רבי אבינא כר' יהודה ורב חסדא כרבי יוסי ואין זה הפירוש נכון משום דקשיא על רב חסדא דאמר הרהור לאו כדבור דמי דאי ס"ד כדבור דמי יוציא בשפתיו והרי רבי מאיר דאית ליה הדהור כדבור דמי דתניא אמר ליה ד"מ הרי הוא אומר על לבבך אחר כוונת הלב הן הן הדברים ותניא בעל קרי שאין לו מים לטבול מהרהר ואינו מוציא בשפתיו והכי אמר רב חסדא אי סלקא דעתך הרהור כדבור דמי יוציא בשפתיו ואלא על כרחך יש הפרש בין המהרהר ובין הקורא ולא השמיע לאזניו שזה מוציא בשפתיו וזה אינו מוציא בשפתיו וכיון דלא איפסיקא הלכתא נקטינן לחומרא ככל דאורייתא כרב חסדא דאמר הרהור לאו כדיבור דמי ואם הרהר ק"ש בלבו ולא הוציא בשפתיו לא יצא והא דתניא לא יברך אדם ברכת המזון בלבו ואם בירך יצא תרגומא ובלבד שיוציא בשפתיו ואע"פ שלא השמיע לאזנו יצא ודרב חסדא עדיפא דקם ליה רבי יוחנן כותיה מדאמר רבי יוחנן במסכת שבת דבור אסור הרהור מותר להרהר חוץ מבית המרחץ ומבית הכסא תרגומא משום דבעינן והיה מחניך קדוש וליכא כדאיתא במס' שבת פ' שואל והאידנא קי"ל כר"י בן בתירא ובטלוה לטבילותא לגמרי בין לק"ש בין לד"ת שדין תפלה ודין ד"ת בענין הזה אחד הוא והרי"ף ז"ל לא הזכיר מדברי רבי אבינא ורב חסדא כלום
ומה שכתב הר"ב ז"ל וצבור בין אדעתא דחובה ובין אדעתא דרשות אסור דקי"ל תפלות כנגד תמידן תקנום וכשם שאין הצבור מביא עולת נדבה כך אין הצבור מתפלל תפלת נדבה ויחיד מתפלל תפלת נדבה שכן היחיד מביא עולה. פליאה דעת מני נשגבה לא אוכל לה מה ראה לומר דבר זה וכל התלמוד מלא מזה שהצבור מביא עולות נדבה כדאמרינן מותרות לנדבת צבור אזלי ותניא בספרי קרבנכם מלמד שהיא באה נדבת צבור וכמה וכמה אין להם קץ
הא דאמרת בגמ' אידי ואידי בגדולים ול"ק הא באיש הא באשה שהאשה מגלה לפניה מפני צורך קטנים שא"א לגדולים בלא קטנים והאיש אינו מגלה לפניו ומפורש בירושלמי שכן האיש היה מפשיל לאחוריו ומטיל מים והיינו דאמרינן בגמרא דרכה דמילתא הכי הוא
הא דאמר ר' פפא טפח באשה ערוה אוקימנא באשתו ולק"ש ושוק באשה וקול באשה ושעד באשה הכל ערוה ואסור להסתכל בהן והרי"ף ז"ל השמיט כל זה
וזה שכתב הרי"ף ז"ל ואע"פ ששהה כדי לגמור את כולה חוזר למקום שפסק וכן בתקיעות וכן בהלל וכן במגלה אבל בתפלה לחוד אם שהה חוזר לראש לא נ"ל שום הפרש בין תפלה לכל אלו אלא בכולן אע"פ ששהה כדי לגמור את כולה חוזר למקום שפסק וכדאסיקנא בר"ה והרי"ף סמך על הא דרב אשי דאמר האי אם שהה אם לא שהה מבעי ליה אלא דכ"ע אם שהה כדי לגמור חוזר לראש קינוח ובכל מקום כיוצא בו שהוא בסתרים וליכא ריחא ולא עביד לאיגלויי דאי בדוכתא דעביד לאיגלויי הוא לא גרע מצואה דבוקה בסנדלו הוא דאיבעיא ולא אפשיטה ולחומרא עבדינן וכן מי שהיו ידיו בבית הכסא בלא שום טינוף ומחיצה חוצצת בינו לבית הכסא דאי לאו הכי הא קיימא לן דאסור לקרות ק"ש ולהתפלל כנגד בית הכסא ישן ואף על פי שאין בו צואה
ובנוסחי הרב ז"ל נמצא או ידיו מטונפות מבית הכסא וזו הנוסחא אינה נמצאת בכל ספרי מקומותינו ורי"ף פסק בזו כרב הונא והגאון רבינו האי ז"ל פסק בזה כרב חסדא ודעתנו נוטה לדברי הגאון משום דקי"ל כרב חסדא בריח רע שיש לו עיקר שמרחיק ארבע אמות ממקום שכלה הריח וקורא והם רואים בדעתם שהדברים קל וחומר
המתפלל של שבת בערב שבת מאחד עשרה שעות חסר רביע ולמעלה צריך לפרוש ממלאכה כההיא דא"ל רבי ירמיה לרב מי בדלת ואמר ליה אין בדילנא ואם כסבור שחשכה וטעה והתפלל מבעוד יום א"צ לפרוש וחוזר למלאכתו ואח"כ חוזר ומתפלל ומקבל עליו את השבת דטעותא דיחיד הדרא ורבים לא הדרא וה"מ לחזור ולהתפלל דלא מטרחינן צבורא אבל למהדר ממלאכה לא שנא יחיד ולא שנא צבור כל היכא דטעו בקבלת שבת בטעות אינה קבלה והרי"ף ז"ל לא כתב מכל זה כלום ואף לא מכל הנך עובדי דאבוה דשמואל ולוי כי באו למיפק לאורחא ומרימר ומר זוטרא בשבתא דרגלא ורב אשי דמצלו מיושב בהדי צבורא וכולן צריכין תלמוד ושמעינן מהא מדרב אשי ומדרבנן קשישא דלא עבדי כאבוה דשמואל ולוי למסמך גאולה לתפלה עדיף כר' שמעון בן אלעזר ואע"ג דלא אפשר ליה לצלויי מעומד מצלי כל היכא דאפשר ליה ועונת ק"ש לא מקדמינן ליה משום שעת הדחק אע"פ שעלה עמוד השחר ומאחרינן ליה עד הנץ החמה
כתב רבינו האי גאון ז"ל היכא דטעה באמצעיות כגון דשכח ברכה מן האמצעיות ואדכר לה לאחר שעבר את מקומה כיון דאמר רב אסי אין להם סדר אומרה במקום שזוכרה ודיו והרי"ף דחה דברי הגאון כמ"ש בהלכותיו מהא דשמעון הפקולי הסדיר ול"ג דברי הגאון וזהו שבא רב אסי ללמדנו שאין האמצעיות בכלל הסדר שהסדיר שמעון הפקולי ואע"ג דכתב הזכיר שמנה עשרה ברכות על הסדר אין הסדר אמור אלא על הראשונות והאחרונות ולמהוי אמצעיות בין ראשונות לאחרונות זהו הסדר האמור בהם אבל אמצעיות לגבי הדדי אין להם סדר ואין בהם משום מתפלל למפרע זהו פירושו של רב אסי בהא דתניא שמעון הפקולי הסדיר שמנה עשרה ברכות על הסדר והיינו דנקט במימריה לישנא דאין להם סדר לפרש לנו אותה ברייתא השנויה במגילה וכדאי הוא רב אסי לסמוך על פירושו בדברי הברייתא וכ"ש שיש לנו לסמוך עליו ועל הגאון ז"ל
כיון דאיכא דתני כרם רבעי ואיכא דתני נטע נקטינן בחוצה לארץ כדברי המיקל בארץ ואין רבעי נוהג בכל נטיעה אלא בכרם בלבד שתים כנגד שתים ואחת יוצאה זנב אבל ערלה נוהגת בכל נטיעה ולא כן כתב ה"ר שלמה במס' סוטה
והא דתניא לקט מכולן כזית ואכלו אם חמץ הוא ענוש כרת אם מצה הוא יוצא בה י"ח בפסח אפי' לרב יוסף דאמר מצה הנאכלת לשבעה בעינן אמר ר' יעקב בר אחא לשאר המינין נצרכה וזה הירושלמי מוכיח כדברי הרי"ף ז"ל שכתב דפחות מכזית בעי ברכה בתחלה
אמר רב חייא בר אשי אמר רב פת הצנומה בקערה מברכין עליה המוציא פירוש ואפילו פירורין שאין בהם כזית וליכא עלייהו תוריתא דנהמא כענין הכתוב צנומות דקות אפ"ה מברך עליהם המוציא ולא דמו לחביצא דהתם כלי ראשון ומבשל נפקא ליה מתורת לחם אבל הכא קערה כלי שני הוא ואינו מבשל ופליגא דר' חייא בר אבא דאמר צריך שתכלה ברכה עם הפת כלומר כשהוא פורסה מברך עליה ובמסקנא אסיקנא הלכתא מברך ואח"כ בוצע שצריך שתכלה ברכה על הפת כשהיא שלימה דאלמא שלימה מצוה מן המובחר והיכא דאיתא לקמיה פתיתין ושלימין פליגי בה רב הונא ורבי יוחנן רב הונא אמר מברך על הפתיתין ופוטר את השלימין כלומר הרשות בידו ורבי יוחנן אמר שלימה מצוה מן המובחר וכר' יוחנן קיימא לן דעדיף מימריה בכל מקום אפילו במקום רב ושמואל
ומה שנראה לי כתבתי
והא דאמרינן בגמרא בשאר ימות השנה מברך על כל כוס וכוס אין הדברים אלא במקומות שאין להם יין מצוי כל שבעה ולא היו רגילין בתוך סעודתן אלא מים זולתי שבתות וימים טובים שהיו קובעין על היין ותמצא זה ברור במקומות רבים בתלמוד שלא היה כוס יין מצוי להם כדאמרינן בסוכה בפרק לולב וערבה כוס כל יומא מי איתיה דילמא דאיקלע ליה כוס ובפרק ערבי פסחים אמרי' והא יום טוב אחר השבת דאית ליה ואמר רב יקנ"ה הא למדת שלא היה להם מצוי יין לפיכך היו מברכין בימות החול על כוס של יין הבא להם בתוך הסעודה ואנו המקומות הסמוכין לנו שאין קובעין על היין בין בחול בין בשבת אין לנו בכל ימות השנה וכי ההיא דגרסינן התם בפרק ערבי פסחים בי ריש גלותא ספק לא מייתי לן אבל הכא הא מנח קמן ודעתן עילויה כל כמה דלא אפסקי ברכת המזון לא צריך מהדר וברוכי עלה ולפי שראיתי אנשים חכמים בעיניהם שטעו בשמועה זו הוצרכתי לכתוב זה
מתני' הוא אומר על המוגמר אע"פ שחזרו והביאו להם פירות אותו שבירך להם על היין שלפני המזון או שלאחר המזון הוא מברך להם על המוגמר אף על פי שחזרו והביאו להם עוד מזון ובא להם המוגמר בתוך הסעודה אחד מברך על המוגמר לכולן והוא הוא שבירך על היין שבא בין מזון למזון ואף על פי שאין מביאין מוגמר אלא לאחר הסעודה כך היה דרכם שלא היה מביאין אותו אלא לאחר הסעודה לאחר ברכת המזון ואז היה מנהגם שיברך הגדול שבהם והוא הוא מברך ברכת המזון אבל זה המוגמר שבא בתוך הסעודה המברך על היין שלפני המזון או בין מזון למזון הוא מברך עליו ואע"פ שהיין הבא בתוך המזון כל אחד מברך לעצמו אין דין המוגמר כן ומפורש דבר זה בתלמוד ירושלמי מה בין מוגמר ובין יין מוגמר כולהו מריחין יין אחד הוא שהוא טועם ובגמרא דילן דייקינן מדקאמר הוא מכלל דאיכא עדיף מיניה שהוא מזומן לברכת המזון אבל זה מאחר שזכה בברכת היין שהיא קודם גמר הסעודה זכה בכל הברכות שבתוך הסעודה לפיכך זכה לברך על המוגמר שבא בתוך הסעודה ויש אחר גדול ממנו שמברך ברכת המזון כדרב חייא בר אשי אמר רב דאמר הנוטל ידיו באחרונה תחלה הוא מזומן לברך ברכת המזון וה"ה שמברך על המוגמר שבא לאחריה שקודם גמר סעודה זכה אף בברכת המוגמר שבא בתוך הסעודה ומעובדא דמנימין רעיא שמעינן דאע"ג דלא אמרה כתקון רבנן יצא
בושלי כמרא שהכל אבל תמרא דזיקא בורא פרי העץ ועל הביעא ועל הקופרא ועל הירקות ועל המים בתחלה שהכל ולבסוף בורא נפשות רבות אבל מצות וריחני אין בהם ברכה לאחריהן. כל זה השמיט הרי"ף זכרונו לברכה
להיכן הוא חוזר. אנו רגילין לפרשה כשיצא אחד מהם לשוק מאחר שזמנו עליו וברכו ברכה אחת או שתים ועל ההיא דלעיל קיימינן דאמר רב דימי בר יוסף שלשה שאכלו ויצא אחד מהם לשוק ועלה אמרי' עד היכן ברכת הזימון כלומר שאם הוצרך אחד מהם לצאת אינו יוצא עד שישמע אותה ברכה כמו שמפורש בתלמוד ירושלמי שלשה שאכלו כאחת ובקש אחד מהם לצאת דבי רב אמרו מברך ברכה ראשונה והולך לו וכו' כמו שמפורש בהלכות הרי"ף ז"ל אבל מה שכתב בהלכות במקום הזה בפי' להיכן הוא חוזר אינו נכון בעינינו וכמו שאנו רגילין לפרש הוא הנכון. והא דתניא השמש שעמד על שנים וכו' וכן הא דתניא נשים מזמנות לעצמן הלכות קבועות הן אע"פ שלא הזכירם הרב
והא דאמר ר' יהושע בן לוי דאע"פ שאמרו קטן המוטל בעריסה אין מזמנין עליו אבל עושין אותו סניף לעשרה הלכה היא ואע"פ שלא כתבה הרי"ף ז"ל וכן לתפלה עושין אותו סניף ולא שנא קטן אחר ולא שנא שנים ושלשה וארבעה כיון דאיכא רובא מהגדולים מצטרפין למנין עשרה שאלמלא אמר רבי יהושע בן לוי תשעה וקטן מצטרפים הייתי אומר דוקא דאיכא תשעה גדולים כשם שאמרו לענין עבד תשעה ועבד מצטרפין עכשו שאמר סתם עושין אותו סניף לא שנא קטן ולא שנא קטנים והרי"ף ז"ל לא הזכיר שמועות הללו דרבי יהושע בן לוי של קטן ושל עבד. ומאי דאיתמר עלה בגמרא ושתיהם הלכות קבועות הן ובסדר מר עמרם גאון מצאתי סעד לדברי הרי"ף במה שהשמיט שמועות הללו ואע"פ כן לא נתישבו בדעתי דבריהם
וממה שכתב הרי"ף ז"ל בהלכות היכא דטעה ולא הזכיר של ראש חדש אומר ברוך אשר נתן נראה מדבריו דלא פליגי רב הונא ורב נחמן בטועה בראש חדש ואנן לאו הכי מסתברא לן אלא רב הונא ורב נחמן שוין הן בשבתות וימים טובים ובראש חודש מפלג פליגי דלרב הונא הדר ורב נחמן לא הדר כלל כלל לא שנא פתח בהטוב והמטיב ולא שנא לא פתח ואף ברוך אשר נתן נמי לא צריך למימר וכרב נחמן קי"ל דהוא מסקנא דשמעתא ועוד ספק דדבריהם להקל ואע"ג דמסייעי' ומקשינן מדרב שילא ומדרב הונא אדרב נחמן ומפרקי' במאי דשוו אהדדי הוא דמסייעי' ומקשינן ומפרקינן דהיינו שבתות וימים טובים אבל בר"ח בהדיא פליגי רב הונא ורב נחמן אהדדי וכן מצאתי בשאילתות דרב אחאי גאון בפרשה וישמע יתרו ברם צריך את למילף טעה ולא הזכיר של שבת ושל יו"ט בברכה חוזר לראש או לא מי אמרינן כיון דבריך ברכת מזון יצא ידי חובתו ואי הדר מברך הוי לה ברכה שאינה צריכה או דילמא כיון דתקנו רבנן ואסמכוה אדאורייתא דכתיב הטובה כמאן דלא בריך דמי תא שמע דיתיב ר' זירא אחוריה דרב גידל קמיה דרב הונא ויתיב וקאמר טעה ולא הזכיר של שבת אומר ברוך אשר נתן אמר ליה מאן אמרה רב ואמר רב מנשיא בר תחליפא משמיה דרב לא שנו אלא שלא פתח בהטוב והמטיב אבל פתח בהטוב והמטיב חוזר לראש אלמא חוזר בין בתפלה בין בברכת המזון הני מילי בשבת ויום טוב דלא סגי דלא אכיל אבל ר"ח דאי בעי אכיל אי בעי לא אכיל בתפלה הדר בברכת המזון לא הדר דאמר רב נחמן טעה ולא הזכיר של ר"ח בתפלה חוזר בברכת המזון אינו חוזר אלו דברי הגאון רב אחאי ז"ל כשתדקדק מדבריו תמצא שאין לנו ברכה אשר נתן כלל כלל בראש חדש דלא כרב הונא ודלא כדברי הרב אלפסי ז"ל וכן נראין הדברים
הא דתניא היה מהלך חוץ למדינה וראה אור וכו' דייקינן בגמרא מחצה על מחצה מברך והא דתניא ראה תינוק ואבוקה בידו בודק אחריו ואוקימנא סמוך לשקיעת החמה לא הזכיר מכל זה הרי"ף ז"ל כלום
ועונין אמן אחר ישראל המברך ואע"ג דלא שמע והוא דלא אכיל הכי פרישנא בגמרא ולא פירש זה בהלכות בר מהא דמאור ואח"כ בשמים דהיא אליבא דב"ש ולית הלכתא כותייהו אלא כב"ה ואליבא דרבי יהודה וכך נהגו העם
אין מברכין על הנר ער שיאותו לאורו. ירושלמי דרבי זעירא בריה דרבי אבהו בקיסרי וירא אלהים את האור כי טוב ואח"כ ויבדל אלהים בין האור ובין החשך מכאן שאין מברכין על הנר עד שיאותו לאורו ובגמרא דילן רב יהודה מברך אדבי אדא דיאלא רבה מברך אדבי גוריא בר חמא אביי מברך אדבי בר חבו ונראה לן דכל הני עובדי פליגין אדרבא דאמר יאותו ממש אלא כל שאילו עומד ומשתמש לאורו אפילו ברחוק מקום ובכל מקום קי"ל מעשה רב וממה שכתב הרי"ף בהלכות נראה בחלוף מה שכתבנו
אמר רב פפא הילכך נימרינהו לתרוייהו. שמעתי בפירושה לומר דרב יהודה אמר רב ודרבי יוחנן כלו' צריך שיאמר מודים אנחנו לך ה' אלהינו על כל טפה וטפה שהורדת לנו ואילו פינו מלא שירה כים וכו' ולעולם אינו חותם אלא ברוך אל ההודאות והרי"ף ז"ל כתב וחותם ברוך רוב ההודאות ואל ההודאות ואין לזה טעם ונראה מדבריו דעל החתימה קאי רב פפא דאמר הילכך נימרינהו לתרוייהו והפירוש ראשון שכתבנו הוא הנכון
ירושלמי על הברקים וכו' ר' ידמיה ורבי זעירא בשם רב חסדא דיו פעם אחת כל היום רבי יוסי בעי מה אנן קיימין אם בטרודין דיו פעם אחת כל היום אם במופסקין מברך על כל פעם ופעם אתא רבי חנינא ורבי אחא בשם רב חסדא אם בטרודין דיו פעם אחת כל היום ואם במופסקין ברכה על כל פעם ופעם חייליה דרבי יוסי מן הדא היה יושב בחנות של בשם כל היום אינו מברך אלא פעם אחת נכנס ויוצא נכנס ויוצא מברך על כל פעם ופעם היה יושב בבית הכסא בבית של ספוקלרין אם יכול לצאת ולברך בתוך כדי דבור יצא ואם לאו לא יצא
והא דאמר רב הונא לא שנו אלא שאין לו כיוצא בהן וכו' מצאתי בהלכות הרי"ף ז"ל מכלל דכי קנה וחזר וקנה הואיל ועכשיו אין לו כיוצא בהן דברי הכל שאין דנין והורגין בו. וכדפריס סודרא ארישיה אומר ברוך א"י עוטר ישראל בתפארה
