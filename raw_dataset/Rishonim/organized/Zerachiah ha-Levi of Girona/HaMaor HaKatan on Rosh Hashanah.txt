למלכים למאי הלכתא אר"ח לשטרות כדתנן שטרי חוב המוקדמין פסולין והמאוחרין כשרים וכו' פי' שלא תאמר תקנתא הוא דעבוד רבנן לכתחלה לממני מניסן ואי עבר עלה ומנה למלכים שנים שלמות מיום שעמד בו עד כנגד אותו יום בכל שנה ושנה כיון שרוב השנים הם מיוסדות על זה הדרך כדאשכחן בשנים האמורים בערכין ובעברי ועבריה ושבבן ושבבת אימא לא נפסליה לשטרא בדיעבד מאחר שרוב השנים המנויות באדם הן מיוסדות על זה הדרך קמ"ל דאפי' בדיעבד ניפסליה  ולפי מה שפירשנו אנו שאין משרש ההלכה ברכת שופר אלא ברכות של תפלה אין אנו זקוקין בזה לגערה ולנזיפה וההיא דתפילין אין לה שום ענין בכאן ואין לנו כיוצא בה בכל הברכות ובכל המצות ולפי דעתי נראה לי מה טעם אמרו סח בין תפלה לתפלה עבירה היא בידו אע"פ ששתי מצות הן כיון דכתיב בהו בתפילין של יד ושל ראש והיו לאות על ידך ולזכרון בין עיניך צריך זכירה שתהא תכף תפלה של ראש לתפלה של יד כדי שתהא הויה אחת לשתיהן ואם הסיח דעתו והפליג בדברים ביניהם עבירה היא בידו לפיכך חוזר ומברך ברכה של תפלה של יד וממשמש בתפלה של יד ומחזק את הקשר ועוד מברך ברכה שניה על של ראש ותוכף שתי מצות זו לזו וזו היא שאמרו סח מברך שתים לא סח מברך אחת שאם לא סח ביניהן מברך ברכה אחת על זו וברכה אחת על זו ואם סח ביניהן מברך שתים על של ראש לפי שחוזר מברך ברכת של יד ותוכף לה ברכה שעל של ראש וה"ל כמברך שתים על של ראש וכך פירשוה הגאונים הראשונים וכך נמצא בשאילתות דרב אחאי גאון ובהלכות רבי שמעון קיירא אבל הרי"ף ז"ל לא היה סובר כן וכן נראה מדבריו ממה שכתב כאן וממה שכתב בהלכות תפילין ועל זאת כתב בהלכות תפילין ואשכחנא בהא מלתא בהלכות גדולות טעותא והרבה מחכמי דורינו הכריעו כדברי ר' שמעון בעל ההלכות וכן נהגו עד היום כל חכמי צרפת ז"ל.