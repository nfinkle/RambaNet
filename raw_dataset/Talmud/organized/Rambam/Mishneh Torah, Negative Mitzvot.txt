מצוה ראשונה ממצוות לא תעשה שלא לעלות במחשבה שיש שם אלוה זולתי ה' שנאמר "לא יהיה לך אלוהים אחרים על פניי" 
שלא לעשות פסל לא יעשה בידו ולא יעשו לו אחרים שנאמר "לא תעשה לך פסל" 
שלא לעשות עבודה זרה ואפילו לאחרים שנאמר "ואלוהי מסכה לא תעשו לכם" 
שלא לעשות צורות לנואי ואף על פי שאין עובדין אותן שנאמר "לא תעשון איתי" 
שלא להשתחוות לעבודה זרה ואף על פי שאין דרך עבודתה בהשתחוויה שנאמר "לא תשתחווה להם" 
שלא לעבוד עבודה זרה בדברים שדרכה להיעבד בהם שנאמר "ולא תעבדם" 
שלא להעביר למולך שנאמר "ומזרעך לא תיתן להעביר למולך" 
שלא לעשות מעשה אוב שנאמר "אל תפנו אל האובות" 
שלא לעשות מעשה יידעוני שנאמר "ואל היידעונים" 
שלא לפנות אחר עבודה זרה שנאמר  "אל תפנו אל האלילים"
שלא להקים מצבה שנאמר "ולא תקים לך מצבה" 
שלא ליתן אבן משכית שנאמר "ואבן משכית לא תיתנו בארצכם" 
שלא ליטע אילן במקדש שנאמר "לא תיטע לך אשרה כל עץ" 
שלא לישבע בעבודה זרה לעובדיה ולא משביעין אותן בה שנאמר "ושם אלוהים אחרים לא תזכירו לא יישמע על פיך" 
שלא להדיח בני ישראל אחר עבודה זרה שנאמר "לא יישמע על פיך"  זו אזהרה למדיח
שלא להסית אדם מישראל אחר עבודה זרה שנאמר במסית "ולא יוסיפו לעשות" 
שלא לאהוב המסית שנאמר "לא תאבה לו" 
שלא לעזוב השנאה למסית שנאמר "ולא תשמע אליו" 
שלא להציל המסית אלא עומד על דמו שנאמר "לא תחוס עינך עליו" 
שלא ילמד המוסת זכות על המסית שנאמר "לא תחמול" 
שלא ישתוק המוסת מללמד חובה על המסית אם ידע לו חובה שנאמר "ולא תכסה עליו" 
שלא ליהנות בציפויי נעבד שנאמר "לא תחמוד כסף וזהב עליהם" 
שלא לבנות עיר הנידחת לכמות שהייתה שנאמר "לא תיבנה עוד" 
שלא ליהנות בממון עיר הנידחת שנאמר "ולא ידבק בידך מאומה מן החרם" 
שלא ליהנות בעבודה זרה ובכל משמשיה ובתקרובת שלה וביין שנתנסך לה שנאמר "ולא תביא תועבה אל ביתך" 
שלא להתנבא בשמה שנאמר "ואשר ידבר בשם אלוהים אחרים" 
שלא להתנבא בשקר שנאמר "אשר יזיד לדבר דבר בשמי את אשר לא ציוויתיו" 
שלא לשמוע למתנבא בשם עבודה זרה שנאמר "לא תשמע אל דברי הנביא" 
שלא נימנע מהריגת נביא השקר ולא נירא ממנו שנאמר "לא תגור ממנו" 
שלא ללכת בחוקות עובדי עבודה זרה ולא במנהגותם שנאמר "ולא תלכו בחוקות הגוי" 
שלא לקסום שנאמר "לא יימצא בך    קוסם קסמים" 
שלא לעונן שנאמר "לא תעוננו" 
שלא לנחש שנאמר "לא תנחשו" 
שלא לכשף שנאמר "לא יימצא בך    ומכשף" 
שלא לחבור חבר שנאמר "וחובר חבר" 
שלא לשאול באוב שנאמר "ושואל אוב" 
שלא לשאול ביידעוני שנאמר "ושואל אוב ויידעוני" 
שלא לשאול בחלום מן המתים שנאמר "ודורש אל המתים" 
שלא תעדה אישה עדי איש שנאמר "לא יהיה כלי גבר על אישה" 
שלא יעדה איש עדי אישה שנאמר "ולא ילבש גבר שמלת אישה"  מפני שזה היה מנהג עובדי עבודה זרה וכן מפורש בספרי עבודתה
שלא לכתוב בגוף כעובדי עבודה זרה שנאמר "וכתובת קעקע לא תיתנו בכם" 
שלא ללבוש שעטנז כמו שלובשין כומרי עבודה זרה שנאמר "לא תלבש שעטנז" 
שלא להקיף פיאת ראש ככומרי עבודה זרה שנאמר "ולא תקיפו פאת ראשכם" 
שלא להשחית כל הזקן כעובדי עבודה זרה שנאמר "ולא תשחית את פאת זקנך" 
שלא להתגודד כעובדי עבודה זרה שנאמר "לא תתגודדו"  וגדידה ושריטה אחת היא
שלא לשכון בארץ מצריים לעולם שנאמר "לא תוסיפון לשוב בדרך הזה עוד" 
שלא לתור אחר מחשבות הלב וראיית העיניים שנאמר "ולא תתורו   " 
שלא לכרות ברית לשבעה עממין שנאמר "לא תכרות להם ברית" 
שלא להחיות אדם משבעה עממים שנאמר "לא תחייה כל נשמה" 
שלא לחון על עובדי עבודה זרה שנאמר "ולא תחונם" 
שלא להושיב עובדי עבודה זרה בארצנו שנאמר "לא יישבו בארצך" 
שלא להתחתן בעובדי עבודה זרה שנאמר "ולא תתחתן בם" 
שלא יישא עמוני ומואבי בת ישראל לעולם שנאמר "לא יבוא עמוני ומואבי בקהל ה'" 
שלא להרחיק זרע עשיו מן הקהל אלא עד שלושה דורות שנאמר "לא תתעב אדומי" 
שלא להרחיק מצרי מלבוא בקהל אלא עד שלושה דורות שנאמר "לא תתעב מצרי" 
שלא לקרוא שלום לעמון ומואב בתחילה בשעת מלחמה כשאר גויים שנאמר "לא תדרוש שלומם וטובתם" 
שלא להשחית אילני מאכל וכן כל שיש בו השחתה אסור שנאמר "לא תשחית את עצה" 
שלא ייראו אנשי המלחמה ולא יפחדו מאויביהם בשעת מלחמה שנאמר "לא תערוץ מפניהם"  "לא תיראום" 
שלא יסור מליבנו מעשה עמלק הרע שעשה לנו שנאמר "לא תשכח" 
שאנו מוזהרין על ברכת השם שנאמר "אלוהים לא תקלל"  ונאמר בעונש "ונוקב שם ה' מות יומת"  וזה הכלל כל שענש עליו הכתוב כרת או מיתת בית דין הרי זו מצות לא תעשהחוץ ממילה ופסח שהן בכרת והן מצוות עשה
שלא לעבור על שבועת ביטוי שנאמר "ולא תשבעו בשמי לשקר" 
שלא ישבע לשוא שנאמר "לא תשא את שם ה' אלהיך לשוא" 
שלא לחלל את שם הקדוש ברוך הוא שנאמר "ולא תחללו את שם קדשי" 
שלא לנסות את דבר ה' שנאמר "לא תנסו את ה' אלהיכם" 
שלא לאבד בית המקדש או בתי כנסייות או בתי מדרשות וכן אין מוחקין את השמות המוקדשין ואין מאבדין כתבי הקודש שנאמר "אבד תאבדון"  "לא תעשון כן לה' אלהיכם" 
שלא ילין הצלוב על העץ שנאמר "לא תלין נבלתו על העץ" 
שלא להשבית שמירה סביב למקדש שנאמר "ושמרתם את משמרתי" 
שלא יכנס כהן להיכל בכל עת שנאמר "ואל יבא בכל עת אל הקדש" 
שלא יכנס בעל מום מן המזבח ולפנים שנאמר "אך אל הפרכת לא יבא" 
שלא יעבוד בעל מום שנאמר "אשר יהיה בו מום" 
שלא יעבוד בעל מום עובר שנאמר "כל איש אשר בו מום לא יקרב" 
שלא יתעסקו הלויים בעבודת הכהנים ולא הכהנים בעבודת הלויים שנאמר "אל כלי הקדש ואל המזבח לא יקרבו גם הם גם אתם" 
שלא יכנס למקדש ולא יורה בתורה שתוי יין שנאמר "יין ושכר אל תשת בבואכם אל אהל מועד"  ונאמר "ולהורות את בני ישראל" 
שלא יעבוד הזר במקדש שנאמר "וזר לא יקרב אליכם" 
שלא יעבוד כהן טמא שנאמר "וינזרו מקדשי בני ישראל" 
שלא יעבוד כהן טבול יום עד שיעריב שמשו שנאמר "ולא יחללו" 
שלא יכנס טמא לעזרה שנאמר "ולא יטמאו את מחניהם"  זה מחנה שכינה
שלא יכנס טמא למחנה לויה שכנגדו לדורות הר הבית שנאמר "לא יבא אל תוך המחנה"  זה מחנה לויה
שלא לבנות אבני מזבח גזית שנאמר "לא תבנה אתהן גזית" 
שלא לפסוע על המזבח שנאמר "ולא תעלה במעלות על מזבחי" 
שלא לכבות אש המזבח שנאמר "אש תמיד תוקד על המזבחלא תכבה" 
שלא להקטיר ולהקריב במזבח הזהב שנאמר "לא תעלו עליו קטורת זרה" 
שלא לעשות במתכונת שמן המשחה שנאמר "ובמתכונתו לא תעשו" 
שלא לסוך בשמן המשחה זר שנאמר "על בשר אדם לא ייסך" 
שלא לעשות במתכונת הקטורת שנאמר "ובמתכונתה לא תעשו" 
שלא להוציא בדי הארון שנאמר "לא יסרו ממנו" 
שלא ייזח החושן מעל האיפוד שנאמר "ולא ייזח החושן מעל האיפוד" 
שלא ייקרע המעיל שנאמר "כפי תחרא יהיה לולא ייקרע" 
שלא להעלות קודשים בחוץ שנאמר "הישמר לך פן תעלה עולותיך" 
שלא לשחוט קודשים בחוץ שנאמר "איש    אשר ישחט שור או כשב"  "ואל פתח אוהל מועד לא הביאו    ונכרת" 
שלא להקדיש בעלי מומין למזבח שנאמר "כול אשר בו מום לא תקריבו"  זה הוא איסור הקדשו
שלא לשחוט בעלי מומין לשם קרבן שנאמר "לא תקריבו אלה לה'" 
שלא לזרוק דם בעלי מומין לגבי המזבח שנאמר בבעלי מומין "לא תקריבו לה'"  וזה הוא איסור זריקת דמו
שלא להקטיר אימורי בעלי מומין שנאמר "ואישה לא תיתנו מהם" 
שלא להקריב בעל מום עובר שנאמר "לא תזבח לה' אלוהיך שור ושה אשר יהיה בו מום"  זה הוא מום עובר
שלא להקריב בעל מום מיד הגויים שנאמר "ומיד בן נכר לא תקריבו" 
שלא ייתן מום בקודשים שנאמר "מום לא יהיה בו"  כלומר לא תיתן בו מום
שלא להקריב שאור או דבש שנאמר  "כי כל שאור וכל דבש לא תקטירו"
שלא להקריב תפל שנאמר "ולא תשבית מלח ברית אלוהיך" 
שלא להקריב אתנן ומחיר שנאמר "לא תביא אתנן זונה ומחיר כלב" 
שלא לשחוט אותו ואת בנו שנאמר "אותו ואת בנו לא תשחטו ביום אחד" 
שלא ליתן שמן זית במנחת חוטא שנאמר "לא ישים עליה שמן" 
שלא ליתן עליה לבונה שנאמר "ולא ייתן עליה לבונה" 
שלא ייתן שמן במנחת סוטה שנאמר "לא ייצוק עליו שמן" 
שלא ייתן עליו לבונה שנאמר "ולא ייתן עליו לבונה" 
שלא להמיר את הקודשים שנאמר "לא יחליפנו ולא ימיר אותו" 
שלא לשנות את הקודשים מקרבן לקרבן שנאמר בבכור "לא יקדיש איש אותו"  כלומר לא יקדישנו לקרבן אחר
שלא לפדות בכור בהמה טהורה שנאמר "אך בכור שור    לא תפדה" 
שלא למכור מעשר בהמה שנאמר "לא ייגאל" 
שלא למכור שדה החרם שנאמר "לא יימכר" 
שלא לפדות שדה החרם שנאמר "לא ייגאל" 
שלא יבדיל ראש חטאת העוף שנאמר "ומלק את ראשו ממול עורפו" 
שלא לעבוד בקודשים שנאמר "לא תעבוד בבכור שורך" 
שלא לגזוז את הקודשים שנאמר "ולא תגוז בכור צאנך" 
שלא ישחוט הפסח והחמץ קיים שנאמר "לא תשחט על חמץ דם זבחי" 
שלא להניח אימורי הפסח עד שיפסלו בלינה שנאמר "ולא ילין חלב חגי עד בוקר" 
שלא להותיר מבשר הפסח שנאמר "ולא תותירו ממנו עד בוקר" 
שלא להותיר מחגיגת ארבעה עשר ליום השלישי שנאמר "ולא ילין מן הבשר"  מפי השמועה למדו שבבשר חגיגת ארבעה עשר הכתוב מדבר וזה שנאמר "לבוקר"  לבוקרו של יום שני של פסח שהוא שלישי לשחיטה
שלא להותיר מבשר פסח שני עד בוקר שנאמר "ולא ישאירו ממנו עד בוקר" 
שלא להותיר מבשר התודה עד בוקר שנאמר "ולא תותירו ממנו עד בוקר"  והוא הדין לשאר הקודשים שאין מניחין אותן לאחר זמן אכילתן
שלא לשבור עצם בפסח שנאמר  "ועצם לא תשברו בו"
שלא לשבור עצם בפסח שני שנאמר  "ועצם לא תשברו בו"
שלא להוציא מבשר הפסח מן החבורה שנאמר "לא תוציא מן הבית" 
שלא לעשות שיירי מנחות חמץ שנאמר "לא תיאפה חמץ חלקם" 
שלא לאכול בשר הפסח נא ומבושל שנאמר "אל תאכלו ממנו נא ובשל" 
שלא להאכיל בשר הפסח לגר תושב שנאמר "תושב ושכיר לא יאכל בו" 
שלא יאכל הערל בשר הפסח שנאמר "כל ערל לא יאכל בו" 
שלא להאכיל בשר הפסח לישראל שנשתמד שנאמר "כל בן נכר לא יאכל בו"  כלומר ישראל שנלווה לבני נכר ועבד עבודה זרה כמותם לא יאכל בו
שלא יאכל אדם שנטמא קודשים שנאמר "והנפש אשר תאכל בשר מזבח השלמים אשר לה' וטומאתו עליו" 
שלא לאכול מן הקודשים שנטמאו שנאמר "והבשר אשר ייגע בכל טמא לא ייאכל" 
שלא לאכול נותר שנאמר "ואוכליו עוונו יישא    ונכרתה הנפש ההיא מעמיה" 
שלא לאכול פיגול שנאמר "המקריב אותו לא ייחשב לו פיגול יהיה והנפש האוכלת ממנו עוונה תישא"  והוא בכרת
שלא יאכל זר תרומות שנאמר "וכל זר לא יאכל קודש" 
שלא יאכל אפילו תושב כוהן ושכירו תרומה שנאמר "תושב כוהן ושכיר לא יאכל קודש" 
שלא יאכל ערל תרומה והוא הדין לשאר קודשים ודבר זה לימדו הכתוב מן הפסח בגזירה שווה ואינו בפירוש מן התורה ומפי השמועה למדו שאיסור ערל בקודשים מגופי תורה ואינו מדברי סופרים
שלא יאכל כוהן טמא תרומה שנאמר "איש מזרעך    בקודשים לא יאכל" 
שלא תאכל חללה קודש לא תרומות ולא חזה ושוק שנאמר "ובת כוהןכי תהיה לאיש זר" 
שלא תיאכל מנחת כוהן שנאמר "וכל מנחת כוהן כליל תהיה לא תיאכל" 
שלא לאכול בשר חטאות הנעשות בפנים שנאמר "וכל חטאת אשר יובא מדמה" 
שלא לאכול פסולי המוקדשין שהוטל בהם מום בכוונה שנאמר "לא תאכל כל תועבה"  מפי השמועה למדנו שבפסולי המוקדשין שהוטל בהם מום הכתוב מדבר
שלא לאכול מעשר שני של דגן חוץ לירושלים שנאמר "לא תוכל לאכול בשעריך מעשר דגנך" 
שלא לאכול מעשר שני של תירוש חוץ לירושלים שנאמר "תירושך" 
שלא לאכול מעשר שני של יצהר חוץ לירושלים שנאמר "ויצהרך" 
שלא לאכול בכור תמים חוץ לירושלים שנאמר "לא תוכל    ובכורות" 
שלא יאכלו הכוהנים חטאת ואשם חוץ לעזרה שנאמר "לא תוכל    בקרך וצאנך"  מפי השמועה למדו שלא בא הכתוב אלא לאסור בשר חטאות ואשמות חוץ לעזרה לפי שכל דבר שייאכל חוץ למקום אכילתו "לא תוכל לאכול בשעריך"  אקרא בו
שלא לאכול בשר העולה שנאמר "לא תוכל    נדריך אשר תידור"  כלומר לא תוכל לאכול נדריך אשר תידור וזו היא אזהרה של כל מועל שלא ייהנה מן הקודשים האסורים ליהנות מהם ואם נהנה מעל
שלא לאכול בשר קודשים קלים קודם זריקת דמים שנאמר "לא תוכל    ונדבותיך"  כלומר לא תוכל לאכול נדבותיך עד שייזרק דמם
שלא יאכל זר בשר קודשי קודשים שנאמר "וזר לא יאכל כי קודש הם" 
שלא יאכל כוהן ביכורים קודם הנחה בעזרה שנאמר "לא תוכל    ותרומת ידך"  אלו הביכורים
שלא לאכול מעשר שני בטומאה ואפילו בירושלים עד שייפדה שנאמר "לא ביערתי ממנו בטמא" 
שלא לאכול מעשר שני באנינות שנאמר "לא אכלתי באוני ממנו" 
שלא להוציא דמי מעשר שני בשאר דברים שאין בהם אכילה ושתייה שנאמר "ולא נתתי ממנו למת"  וכל שהוא חוץ לצורכי הגוף החי "נתתי ממנו למת" אקרא בו
שלא לאכול הטבל והטבל הוא הדבר שגידוליו מן הארץ החייב בתרומות ומעשרות שלא הוציאו ממנו תרומת ה' שנאמר "ולא יחללו את קודשי בני ישראלאת אשר ירימו לה'"  כלומר דברים שהם עתידין להרים אותם לה' לא יעשו אותם חול ויאכלו אותם בטבלם
שלא להקדים תרומה לביכורים ולא מעשר ראשון לתרומה ולא מעשר שני לראשון אלא מוציאין על הסדר ביכורים תחילה ואחר כך תרומה גדולה ואחר כך מעשר ראשון ואחר כך מעשר שני שנאמר "מלאתך ודמעך לא תאחר"  כלומר לא תאחר דבר הראוי להקדימו
שלא לאחר הנדרים והנדבות שנדר ושנדב שנאמר "לא תאחר לשלמו" 
שלא לעלות לחג בלא קרבן שנאמר "ולא ייראו פניי ריקם" 
שלא לעבור על דברים שאסר אדם על נפשו שנאמר "לא יחל דברו" 
שלא ייקח כוהן זונה שנאמר "אישה זונה וחללה לא ייקחו" 
שלא ייקח כוהן חללה שנאמר "וחללה לא ייקחו" 
שלא ייקח כוהן גרושה שנאמר "ואישה גרושה מאישה לא ייקחו" 
שלא ייקח כוהן גדול אלמנה שנאמר "אלמנה וגרושה וחללה זונה את אלה לא ייקח" 
שלא יבעול כוהן גדול אלמנה ואפילו בלא קידושים מפני שמחללה שנאמר "לא יחלל זרעו בעמיו"  הרי הוא מוזהר שלא לחלל כשרה
שלא ייכנס כוהן למקדש פרוע ראש שנאמר "ראשיכם אל תפרעו" 
שלא ייכנס כוהן למקדש קרוע בגדים שנאמר "ובגדיכם לא תפרומו" 
שלא ייצא כוהן מן העזרה בשעת עבודה שנאמר "ומפתח אוהל מועד לא תצאו" 
שלא ייטמא כוהן הדיוט לשאר מתים שנאמר "לנפש לא ייטמא בעמיו" 
שלא ייטמא כוהן גדול ואפילו לקרוביו שנאמר "לאביו ולאימו לא ייטמא" 
שלא ייכנס כוהן גדול עם מת שנאמר "ועל כל נפשות מת לא יבוא"  כך למדו מפי השמועה שהוא חייב בבל יבוא וחייב בבל ייטמא
שלא ייקח כל שבט לוי חלק בארץ שנאמר "ונחלה לא יהיה לו" 
שלא ייקח כל שבט לוי חלק בביזה בשעת כיבוש הארץ שנאמר "לא יהיה לכוהנים הלויים    חלק ונחלה" 
שלא לעשות קורחה על מת שנאמר "לא תשימו קורחה בין עיניכםלמת" 
שלא לאכול בהמה טמאה שנאמר "אך את זה לא תאכלו ממעלי הגרה" 
שלא לאכול דג טמא שנאמר "ושקץ יהיו לכם מבשרם לא תאכלו" 
שלא לאכול עוף טמא שנאמר "ואת אלה תשקצו מן העוף לא ייאכלו" 
שלא לאכול שרץ העוף שנאמר "כול שרץ העוף טמא הוא לכם" 
שלא לאכול שרץ הארץ שנאמר "וכל השרץ השורץ על הארץשקץ הוא לא ייאכל" 
שלא לאכול רמש הארץ שנאמר "ולא תטמאו את נפשותיכם בכל השרץ הרומש על הארץ" 
שלא לאכול תולעת הפירות כשתצא לאוויר שנאמר "לכל השרץ השורץ על הארץלא תאכלום" 
שלא לאכול שרץ המים שנאמר "אל תשקצו את נפשותיכם בכל השרץ" 
שלא לאכול מתה שנאמר "לא תאכלו כל נבילה" 
שלא לאכול טריפה שנאמר "ובשר בשדה טריפה לא תאכלו" 
שלא לאכול אבר מן החי שנאמר "לא תאכל הנפש עם הבשר" 
שלא לאכול גיד הנשה שנאמר "על כן לא יאכלו בני ישראל את גיד הנשה" 
שלא לאכול דם שנאמר "וכל דם לא תאכלו" 
שלא לאכול חלב שנאמר "כל חלב שור וכשב ועזלא תאכלו" 
שלא לבשל בשר בחלב שנאמר "לא תבשל גדי בחלב אימו" 
שלא לאכול בשר בחלב שנאמר "לא תבשל גדי בחלב אימו" פעם שנייה  כך למדו מפי השמועה שאחד לאיסור בישול ואחד לאיסור אכילה
שלא לאכול בשר שור הנסקל שנאמר "ולא ייאכל את בשרו" 
שלא לאכול פת תבואה חדשה קודם הפסח שנאמר "ולחם    לא תאכלו" 
שלא לאכול קלי מן החדש שנאמר "וקלי    לא תאכלו" 
שלא לאכול כרמל מתבואה חדשה שנאמר "וכרמל לא תאכלו" 
שלא לאכול עורלה שנאמר "שלוש שנים יהיה לכם ערליםלא ייאכל" 
שלא לאכול כלאי הכרם שנאמר "פן תקדש המלאה הזרע אשר תזרע ותבואת הכרם"  זה הוא איסור אכילה
שלא לשתות יין נסך שנאמר "אשר חלב זבחימו יאכלו ישתו יין נסיכם" 
שלא לאכול ולשתות דרך זולל וסובא שנאמר "בננו זה    זולל וסובא" 
שלא לאכול ביום הצום שנאמר "כי כל הנפש אשר לא תעונה" 
שלא לאכול חמץ בפסח שנאמר "לא ייאכל חמץ" 
שלא לאכול תערובת חמץ שנאמר "כל מחמצת לא תאכלו" 
שלא לאכול חמץ אחר חצות יום ארבעה עשר שנאמר "לא תאכל עליו חמץ" 
שלא ייראה חמץ שנאמר "לא ייראה לך חמץ" 
שלא יימצא חמץ שנאמר "שאור לא יימצא בבתיכם" 
שלא ישתה הנזיר יין ולא דבר שנתערב בו יין וטעמו כטעם יין שנאמר "וכל משרת ענבים"  ואפילו החמיץ היין או דבר שנתערב בו היין הרי זה אסור עליו שנאמר "חומץ יין וחומץ שיכר לא ישתה" 
שלא יאכל ענבים לחים שנאמר "וענבים לחים    לא יאכל" 
שלא יאכל ענבים יבשים שנאמר "ויבשים לא יאכל" 
שלא יאכל חרצנים שנאמר "מחרצנים    לא יאכל" 
שלא יאכל זוגין שנאמר "ועד זגלא יאכל" 
שלא ייטמא הנזיר למת שנאמר "לאביו ולאימו    לא ייטמא להם במותם" 
שלא ייכנס באוהל המת שנאמר "על נפש מת לא יבוא" 
שלא יגלח הנזיר שנאמר "תער לא יעבור על ראשו" 
שלא לקצור כל השדה שנאמר "לא תכלה פאת שדך בקוצרך" 
שלא ללקוט השיבולים הנופלות בשעת קצירה שנאמר "ולקט קצירך לא תלקט" 
שלא לבצור עוללות הכרם שנאמר "וכרמך לא תעולל" 
שלא ללקוט פרט הכרם שנאמר "ופרט כרמך לא תלקט" 
שלא ליקח עומר השכחה שנאמר "לא תשוב לקחתו"  וכן לכל האילנות יש שכחה שנאמר "לא תפאר אחריך" 
שלא לזרוע כלאי זרעים שנאמר "שדך לא תזרע כלאיים" 
שלא לזרוע תבואה או ירק בכרם שנאמר "לא תזרע כרמך כלאיים" 
שלא להרביע בהמה מין בשאינו מינו שנאמר "בהמתך לא תרביע כלאיים" 
שלא יעשה מלאכה בשני מיני בהמה כאחד שנאמר "לא תחרוש בשור ובחמור יחדיו" 
שלא לחסום בהמה בשעת מלאכה בדבר שאוכלת ממנו ונהנית שנאמר "לא תחסום שור בדישו" 
שלא לעבוד אדמה בשביעית שנאמר "שדך לא תזרע" 
שלא לעבוד אילן בשביעית שנאמר "וכרמך לא תזמור" 
שלא לקצור ספיחי שביעית כדרך שקוצרין בשאר השנים שנאמר "את ספיח קצירך לא תקצור" 
שלא לאסוף פירות האילן בשביעית כדרך שאוספין בכל שנה ושנה שנאמר "ואת עינבי נזיריך לא תבצור" 
שלא לעבוד בשנת יובל בין אדמה בין אילן שנאמר בה "לא תזרעו" 
שלא לקצור ספיחי יובל כשאר השנים שנאמר בו "לא תקצרו את ספיחיה" 
שלא לאסוף פירות יובל כאסיפת שאר השנים שנאמר בו "ולא תבצרו את נזיריה" 
שלא למכור שדה בארץ ישראל לצמיתות שנאמר "והארץ לא תימכר לצמיתות" 
שלא לשנות מגרשי הלויים ושדותיהם שנאמר "ושדה מגרש עריהם לא יימכר"  מפי השמועה למדו שזו אזהרה שלא ישתנה
שלא לעזוב הלויים שנאמר "הישמר לך פן תעזוב את הלוי"  אלא נותנין להם מתנותיהם ומשמחים אותם בהן בכל רגל ורגל
שלא יתבע הלוואה שעברה עליה שביעית שנאמר "לא ייגוש את ריעהו ואת אחיו" 
שלא יימנע מלהלוות לעני מפני השמיטה שנאמר "הישמר לך פן יהיה דבר"  זה הכללכל מקום שנאמר הישמר או פן או אל אינו אלא מצות לא תעשה
שלא יימנע מלהחיות לעני ומליתן לו מה שהוא צריך שנאמר "לא תאמץ את לבבך"  נמצא הנותן צדקה עושה מצות עשה והמעלים עיניו מן הצדקה יתר על שביטל עשה עבר על לא תעשה
שלא לשלח עבד עברי ריקם כשייצא חופשי שנאמר "לא תשלחנו ריקם" 
שלא יתבע העני בחובו כשיידע שהוא עני ולא יצר לו שנאמר "לא תהיה לו כנושה" 
שלא להלוות בריבית לישראל שנאמר "את כספךלא תיתן לו בנשך" 
שלא ללוות בריבית שנאמר "לא תשיך לאחיך"  כך למדו מפי השמועה שזו אזהרה ללווה שלא יינשך למלווה
שלא להשית יד בין לווה ומלווה בריבית ולא להיות ערב ולא עד ולא לכתוב שטר ביניהם שנאמר "לא תשימון עליו נשך" 
שלא לאחר פעולת שכיר שנאמר "לא תלין פעולת שכיר איתך" 
שלא ימשכן בעל חוב בזרוע שנאמר "לא תבוא אל ביתו לעבוט עבוטו" 
שלא למנוע העבוט מבעליו העני בעת שהוא צריך לו שנאמר "לא תשכב בעבוטו"  כלומר לא תשכב ועבוטו עימך אלא תשיבנו לו בלילה הואיל והוא צריך לו בלילה
שלא למשכן האלמנה שנאמר "ולא תחבול בגד אלמנה" 
שלא לחבול כלים שעושין בהם אוכל נפש שנאמר "לא יחבול ריחיים ורכב" 
שלא לגנוב נפש מישראל שנאמר "לא תגנוב"  זה גונב נפש
שלא לגנוב ממון שנאמר "לא תגנובו"  זו היא גניבת ממון
שלא לגזול שנאמר "לא תגזול" 
שלא להסיג גבול שנאמר "לא תסיג גבול ריעך" 
שלא לעשוק שנאמר "לא תעשוק את ריעך" 
שלא לכחש בממון חברו שנאמר "לא תכחשו" 
שלא לישבע על כפירת ממון חברו שנאמר "לא תשקרו"  כלומר לא תישבע על שקר בממון שיש לחברך בידך
שלא יונה במקח וממכר שנאמר "אל תונו איש את אחיו" 
שלא יונה בדברים שנאמר "ולא תונו איש את עמיתו"  זו אונאת דברים
שלא להונות את הגר בדברים שנאמר "וגר לא תונה" 
שלא להונות את הגר במקח וממכר שנאמר "ולא תלחצנו" 
שלא להחזיר עבד שברח לארץ ישראל לאדוניו שבחוצה לארץ שנאמר "לא תסגיר עבד אל אדוניו" 
שלא להונות עבד זה שנאמר "עמך ישב בקרבך בטוב לו לא תוננו" 
שלא לענות יתום ואלמנה שנאמר "כל אלמנה ויתום לא תענון" 
שלא לעבוד בעבד עברי כעבודת עבד שנאמר "לא תעבד בו עבודת עבד" 
שלא למכור אותו ממכרת עבד שנאמר "לא ימכרו ממכרת עבד" 
שלא לעבוד בעבד עברי בפרך שנאמר "לא תרדה בו בפרך" 
שלא להניח הגוי לעבד בעבד עברי הנמכר לו בפרך שנאמר "לא ירדנו בפרך לעינך" 
שלא למכור אמה עברייה לאחר שנאמר "לא ימשול למכרה בבגדו בה" 
שלא למנוע מאמה עברייה היעודה שאר כסות ועונה שנאמר "שארה כסותה ועונתה לא יגרע"  והוא הדין לשאר הנשים
שלא למכור אשת יפת תואר שנאמר "ומכור לא תמכרנה" 
שלא לכבוש אשת יפת תואר שפחה שנאמר "לא תתעמר בה" 
שלא לחמוד שנאמר "לא תחמד אשת רעך" 
שלא להתאוות שנאמר "לא תתאוה בית רעך" 
שלא יאכל השכיר שלא בשעת גמר מלאכה מן המחובר שהוא עושה בו שנאמר "וחרמש לא תניף" 
שלא ייקח השכיר יתר על אכילתו שנאמר "ואכלת ענבים כנפשך שבעך" 
שלא יתעלם מן האבידה שנאמר "לא תוכל להתעלם" 
שלא להניח הבהמה רובצת תחת משאה בדרך שנאמר "לא תראה חמור אחיך" 
שלא לעשות עול במדה שנאמר "לא תעשו עול במשפט במדה"  מפי השמועה למדו שהכתוב מזהיר לא תעשו עול במשפט המדה
שלא להיות אצלנו איפה ואיפה אבן ואבן שנאמר "לא יהיה לך בביתך איפה ואיפה" 
שלא לעוול המשפט שנאמר "לא תעשו עול במשפט" 
שלא ליקח שוחד שנאמר "ושחד לא תקח" 
שלא לכבד גדול בדין שנאמר "ולא תהדר פני גדול" 
שלא יירא הדיין בדין מאדם רע שנאמר "לא תגורו מפני איש" 
שלא לרחם על עני בדין שנאמר "ודל לא תהדר בריבו" 
שלא להטות משפט אדם חוטא שנאמר "לא תטה משפט אבינך"  למדו מפי השמועה שזה אביון במצוות
שלא לרחם על המזיק בדיני קנסות שנאמר "לא תחוס עינך" 
שלא להטות משפט גרים ויתומים שנאמר "לא תטה משפט גר יתום" 
שלא לשמוע מאחד מבעלי דינין ואין חברו עימו שנאמר "לא תשא שמע שוא" 
שלא לנטות אחרי רבים בדיני נפשות אם היו המחייבין יתר על המזכין אחד שנאמר "לא תהיה אחרי רבים לרעות" 
שלא ילמד חובה מי שלימד זכות תחילה בדיני נפשות שנאמר "לא תענה על ריב לנטות" 
שלא למנות בדיינין אדם שאינו חכם בדברי תורה אף על פי שהוא חכם בחכמות אחרות שנאמר "לא תכירו פנים במשפט" 
שלא להעיד בשקר שנאמר "לא תענה ברעך עד שקר" 
שלא יעיד בעל עבירה שנאמר "אל תשת ידך עם רשע להיות עד חמס" 
שלא יעיד קרוב שנאמר "לא יומתו אבות על בנים"  מפי השמועה למדו שלא יומתו אבות בעדות בנים והוא הדין לשאר הקרובים
שלא לכרות הדין על פי עד אחד שנאמר "לא יקום עד אחד באיש" 
שלא להרוג נקי שנאמר "לא תרצח" 
שלא לחתוך הדין באומד הדעת עד שיראו שני עדים גופו של דבר שנאמר "ונקי וצדיק אל תהרג" 
שלא יורה העד בדין שהעיד בו בדיני נפשות שנאמר "ועד אחד לא יענה בנפש" 
שלא להרוג מחוייב הריגה קודם שיעמוד בדין שנאמר "ולא ימות הרוצח עד עמדו לפני העדה" 
שלא לחוס על הרודף אלא הורגין אותו קודם שיגיע לנרדף ויהרגנו או יגלה ערוותו שנאמר "וקצותה את כפה לא תחוס עינך" 
שלא לענוש האנוס שנאמר "ולנערה לא תעשה דבר" 
שלא ליקח כופר מן הרוצח שנאמר "ולא תקחו כופר לנפש רוצח" 
שלא ליקח כופר בגלות רוצח בשגגה שנאמר "ולא תקחו כפר לנוס אל עיר מקלטו" 
שלא לעמוד על הדם שנאמר "לא תעמד על דם רעך" 
שלא להניח מכשול שנאמר "ולא תשים דמים בביתך" 
שלא להכשיל תם בדרך שנאמר "ולפני עור לא תתן מכשול" 
שלא להוסיף במלקות המחוייב מלקות שנאמר "לא יוסיף פן יוסיף" 
שלא לרגל שנאמר "לא תלך רכיל בעמיך" 
שלא לשנוא בלב שנאמר "לא תשנא את אחיך בלבבך" 
שלא להלבין פני אדם מישראל שנאמר "הוכח תוכיח את עמיתך ולא תישא עליו חטא" 
שלא לנקום שנאמר "לא תיקום" 
שלא לנטור שנאמר "לא תיטור" 
שלא ליקח אם על הבנים שנאמר "לא תיקח האם על הבנים" 
שלא לגלח שיער הנתק שנאמר "ואת הנתק לא יגלח" 
שלא לתלוש סימני צרעת שנאמר "הישמר בנגע הצרעת" 
שלא לעבוד ולזרוע בנחל איתן שנאמר "אשר לא ייעבד בו ולא ייזרע" 
שלא להחיות מכשף שנאמר "מכשפה לא תחייה" 
שלא יתחייב חתן בדבר מצורכי רבים כל שנתו כגון צבא ושמירת החומה וכיוצא בהן שנאמר "לא ייצא בצבא ולא יעבור עליו לכל דבר" 
שלא להמרות על פי בית דין שנאמר "לא תסור מכל הדבר" 
שלא להוסיף על מצוות התורה בין תורה שבכתב בין בפירושה שקיבלו על פה שנאמר "את כל הדבר אשר אנוכי מצווה אתכםאותו תשמרו לעשות לא תוסף עליו" 
שלא לגרוע מכל מצוות התורה שנאמר "ולא תגרע ממנו" 
שלא לקלל הדיין שנאמר "אלוהים לא תקלל" 
שלא לקלל הנשיא והוא המלך או ראש ישיבת ארץ ישראל שנאמר "ונשיא בעמך לא תאור" 
שלא לקלל אחד משאר ישראל שנאמר "לא תקלל חירש" 
שלא לקלל אב ואם שנאמר "ומקלל אביו ואימו מות יומת" 
שלא להכות אב ואם שנאמר "ומכה אביו ואימו מות יומת" 
שלא לעשות מלאכה בשבת שנאמר "לא תעשה כל מלאכה" 
שלא להלך חוץ לתחום מדינה כהולכי דרכים בשבת שנאמר "אל ייצא איש ממקומו" 
שלא לענוש בשבת שנאמר "לא תבערו אש בכול מושבותיכם" 
שלא לעשות מלאכה בראשון של פסח שנאמר "כל מלאכה לא ייעשה בהם" 
שלא לעשות מלאכה בשביעי של פסח שנאמר "כל מלאכה לא ייעשה בהם" 
שלא לעשות מלאכה בחג השבועות שנאמר בו "כל מלאכת עבודה לא תעשו" 
שלא לעשות מלאכה באחד לחודש השביעי שנאמר בו "כל מלאכת עבודה לא תעשו" 
שלא לעשות מלאכה ביום הכיפורים שנאמר בו "כל מלאכה לא תעשו" 
שלא לעשות מלאכה בראשון של חג שנאמר בו "כל מלאכת עבודה לא תעשו" 
שלא לעשות מלאכה ביום שמיני של חג שנאמר בו "כל מלאכת עבודה לא תעשו" 
שלא לגלות ערוות אם שנאמר "אימך היא לא תגלה ערוותה" 
שלא לגלות ערוות אשת אב שנאמר "ערוות אשת אביך לא תגלה" 
שלא לגלות ערוות אחות שנאמר "ערוות אחותך    לא תגלה" 
שלא לגלות ערוות אחות מן האב ומן האם שנאמר "ערוות בת אשת אביך מולדת אביך אחותך היאלא תגלה ערוותה" 
שלא לגלות ערוות בת הבן שנאמר "ערוות בת בנך" 
שלא לגלות ערוות בת הבת שנאמר "או בת בתך לא תגלה ערוותן" 
שלא לגלות ערוות הבת ולמה לא נתפרשה בתורה מפני שאסר בת הבת שתק מן הבת ומפי השמועה למדו שאיסור הבת מגופי תורה כשאר עריות
שלא לגלות ערוות אישה ובתה שנאמר "ערוות אישה ובתה לא תגלה" 
שלא לגלות ערוות אישה ובת בנה שנאמר "את בת בנה" 
שלא לגלות ערוות אישה ובת בתה שנאמר "ואת בת בתה לא תיקח" 
שלא לגלות ערוות אחות האב שנאמר "ערוות אחות אביך לא תגלה" 
שלא לגלות ערוות אחות האם שנאמר "ערוות אחות אימך לא תגלה" 
שלא לגלות ערוות אשת אחי האב שנאמר "אל אשתו לא תקרב דודתך היא" 
שלא לגלות ערוות אשת הבן שנאמר "ערוות כלתך לא תגלה" 
שלא לגלות ערוות אשת אח שנאמר "ערוות אשת אחיך לא תגלה" 
שלא לגלות ערוות אחות אישה שנאמר "ואישה אל אחותה לא תיקח" 
שלא לגלות ערוות נידה שנאמר "ואל אישה בנידת טומאתהלא תקרב" 
שלא לגלות ערוות אשת איש שנאמר "ואל אשת עמיתךלא תיתן שכובתך" 
שלא לשכב עם בהמה שנאמר "ובכל בהמה לא תיתן שכובתך לזרע" 
שלא תביא אישה בהמה עליה שנאמר "ואישה לא תעמוד לפני בהמה לרבעה" 
שלא לשכב עם זכר שנאמר "ואת זכרלא תשכב" 
שלא לגלות ערוות האב עצמו שנאמר "ערוות אביך    לא תגלה" 
שלא לגלות ערוות אחי האב עצמו שנאמר "ערוות אחי אביך לא תגלה" 
שלא ליקרב לעריות בדברים המביאין לידי גילוי ערווה כגון חיבוק ונישוק ורמיזה וקפיצה שנאמר "אל כל שאר בשרו לא תקרבו לגלות ערווה"  מפי השמועה למדו שזו אזהרה לקריבה המביאה לידי גילוי ערווה
שלא יישא ממזר בת ישראל שנאמר "לא יבוא ממזר בקהל ה'" 
שלא תהיה קדשה והיא הנבעלת בלא כתובה וקידושין שנאמר "לא תהיה קדשה" 
שלא יחזיר המגרש גרושתו אחר שנישאת לאחר שנאמר "לא יוכל בעלה הראשון אשר שילחה לשוב לקחתה" 
שלא תינשא היבמה לאחר חוץ מיבמה שנאמר "לא תהיה אשת המת" 
שלא יגרש האונס אנוסתו שנאמר "לא יוכל שלחה כל ימיו" 
שלא יגרש מוציא שם רע את אשתו שנאמר בו "לא יוכל לשלחה כל ימיו" 
שלא ייקח סריס בת ישראל שנאמר "לא יבוא פצוע דכא" 
שלא לסרס זכר מכל המינין לא אדם ולא בהמה חיה ועוף שנאמר "ובארצכם לא תעשו" 
שלא למנות על ישראל איש מקהל גרים שנאמר "לא תוכל לתת עליך איש נוכרי" 
שלא ירבה המלך סוסים שנאמר "לא ירבה לו סוסים" 
שלא ירבה המלך נשים שנאמר "לא ירבה לו נשים" 
שלא ירבה לו המלך כסף וזהב שנאמר "וכסף וזהב לא ירבה לו מאוד" 
א אלו הם שש מאות ושלוש עשרה מצוות שנאמרו לו למשה בסיניי הן וכללותיהן ופרטותיהן ודקדוקיהן וכל אותן הכללות והפרטות והדקדוקין והביאורין של כל מצוה ומצוה היא תורה שבעל פה שקיבלו בית דין מפי בית דין
ב ויש מצוות אחרות שנתחדשו אחר מתן תורה וקבעו אותן נביאים וחכמים ופשטו בכל ישראלכגון מקרא מגילה ונר חנוכה ותענית תשעה באב וידיים ועירובין ויש לכל מצוה ומצוה מאלו פירושין ודקדוקין והכול יתבאר בחיבור זה
ג כל אלו המצוות שנתחדשוחייבין אנו לקבלם ולשומרם שנאמר "לא תסור מכל הדבר   "  ואינם תוספת על מצוות התורה ועל מה הזהירה תורה "לא תוסף עליו ולא תגרע ממנו" שלא יהיה נביא רשאי לחדש דבר ולומר שהקדוש ברוך הוא ציווהו במצוה זו להוסיפה למצוות התורה או לחסר אחת מאלו השש מאות ושלוש עשרה מצוות
ד אבל אם הוסיפו בית דין עם נביא שיהיה באותו הזמן מצוה דרך תקנה או דרך הוראה או דרך גזירהאין זו תוספת שהרי לא אמרו שהקדוש ברוך הוא ציווה לעשות עירוב או לקרות מגילה בעונתה ואלו אמרו כן היו מוסיפין על התורה
ה אלא כך אנו אומרים שהנביאים עם בית דין תיקנו וציוו לקרות המגילה בעונתה כדי להזכיר שבחיו של הקדוש ברוך הוא ותשועות שעשה לנו והיה קרוב לשווענו כדי לברכו ולהללו וכדי להודיע לדורות הבאים שאמת מה שהבטיחנו בתורה "ומי גוי גדול אשר לו אלוהים קרובים אליו"  ועל דרך זו היא כל מצוה ומצוה שהיא מדברי סופרים בין עשה ובין לא תעשה