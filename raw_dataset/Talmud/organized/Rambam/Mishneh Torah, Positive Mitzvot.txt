מצוה ראשונה ממצוות עשה לידע שיש שם אלוה שנאמר "אנכי ה' אלהיך" 
ליחדו שנאמר "ה' אלהינו ה' אחד" 
לאהבו שנאמר "ואהבת את ה' אלהיך" 
ליראה ממנו שנאמר "אתה' אלהיך תירא" 
להתפלל לו שנאמר "ועבדתם את ה' אלהיכם"   עבודה זו תפלה
לדבקה בו שנאמר "ובו תדבק" 
להשבע בשמו שנאמר "ובשמו תשבע" 
להדמות בדרכיו הטובים והישרים שנאמר "והלכת בדרכיו" 
לקדש שמו שנאמר "ונקדשתי בתוך בני ישראל" 
לקרות קרית שמע פעמים בכל יום שנאמר "ודברת בם בשבתך בביתך ובלכתך בדרך ובשכבך ובקומך" 
ללמד תורה וללמדה שנאמר "ושננתם לבניך" 
לקשר תפלין בראש שנאמר "והיו לטטפת בין עיניך" 
לקשר תפלין ביד שנאמר "וקשרתם לאות על ידך" 
לעשות ציצית שנאמר "ועשו להם ציצת" 
לקבע מזוזה שנאמר "וכתבתם על מזוזת ביתך ובשעריך" 
להקהיל את העם לשמע תורה במוצאי שביעית שנאמר "הקהל את העם" 
לכתב כל איש ספר תורה לעצמו שנאמר "כתבו לכם את השירה הזאת" 
לכתב המלך ספר תורה לעצמו יתר על האחד שלכל אדם עד שיהיה לו שתי תורות שנאמר "וכתב לו את משנה התורה הזאת" 
לברך אחר המזון שנאמר "ואכלת ושבעת וברכת את יי אלהיך" 
לבנות בית הבחירה שנאמר "ועשו לי מקדש" 
ליראה מבית זה שנאמר "ומקדשי תיראו" 
לשמר בית זה תמיד שנאמר "ואתה ובניך אתך לפני אהל העדת" 
להיות הלוי עובד במקדש שנאמר "ועבד הלוי הוא" 
לקדש הכוהן ידיו ורגליו בשעת העבודה שנאמר "ורחצו אהרן ובניו" 
לערך נרות במקדש שנאמר "יערך אתו אהרן ובניו" 
לברך הכוהנים את ישראל שנאמר "כה תברכו את בני ישראל" 
להסדיר לחם ולבונה לפני ה' בכל שבת שנאמר "ונתת על השלחן לחם פנים" 
להקטיר קטרת פעמים ביום שנאמר "והקטיר עליו אהרן קטרת סמים" 
לערך אש במזבח העולה תמיד שנאמר "אש תמיד תוקד על המזבח" 
להרים הדשן מעל המזבח בכל יום שנאמר "והרים את הדשן" 
לשלח טמאים ממחנה שכינה שהוא המקדש שנאמר "וישלחו מן המחנה כל צרוע וכל זב וכל טמא לנפש" 
לחלוק כבוד לזרעו של אהרן ולהקדימו לכל דבר שבקדושה שנאמר "וקדשתו" 
להיות הכהנים לובשים לעבודה בגדי כהונה שנאמר "ועשית בגדי קדש" 
לשאת הארון על הכתף כשנושאין אותו שנאמר "בכתף ישאו" 
למשוח כהנים גדולים ומלכים בשמן המשחה שנאמר "שמן משחת קדש יהיה זה" 
להיות הכהנים עובדין במקדש משמרות משמרות ובמועדים עובדין כאחד שנאמר "וכי יבוא הלוי"  "לבד ממכריו על האבות" 
להיות הכהנים מיטמאין לקרוביהם ומתאבלין עליהן כשאר ישראל שהן מצווין להתאבל שנאמר "לה יטמא" 
להיות כהן גדול נושא בתולה שנאמר "והוא אשה בבתוליה יקח" 
להקריב תמידין בכל יום שנאמר "שנים ליום עולה תמיד" 
להקריב כהן גדול מנחה בכל יום שנאמר "זה קרבן אהרן ובניו" 
להוסיף קרבן אחר בכל שבת שנאמר "וביום השבת שני כבשים" 
להוסיף קרבן בכל ראש חודש וחודש שנאמר "ובראשי חדשיכם תקריבו" 
להוסיף קרבן בחג הפסח שנאמר "שבעת ימים תקריבו אשה ליי" 
להקריב מנחת העומר ממחרת יום ראשון של פסח עם כבש אחד שנאמר "והבאתם את עמר ראשית קצירכם אל הכהן" 
להוסיף קרבן ביום עצרת שנאמר "וביום הבכורים"  "והקרבתם עולה לריח" 
להביא שתי הלחם עם הקרבנות הקרבים בגלל הלחם ביום עצרת שנאמר "ממושבותיכם תביאו לחם תנופה"  "והקרבתם על הלחם" 
להוסיף קרבן בראש השנה שנאמר "ובחדש השביעי באחד לחדש  ועשיתם" 
להוסיף קרבן ביום הצום שנאמר "ובעשור לחדש השביעי" 
לעשות עבודת היום ביום הצום שנאמר "בזאת יבא אהרן אל הקדש בפר בן בקר"  וכל העבודה הכתובה בפרשת "אחרי מות"
להוסיף קרבן בחג הסוכות שנאמר "והקרבתם עולה אשה ריח ניחוח" 
להוסיף קרבן ביום שמיני עצרת כי רגל בפני עצמו הוא שנאמר "ביום השמיני" 
לחוג ברגלים שנאמר "שלש רגלים תחג לי" 
להיראות ברגלים שנאמר "שלש פעמים בשנה יראה כל זכורך" 
לשחוט כבש הפסח שנאמר "ושחטו אתו כל קהל " 
לאכול בשר הפסח צלי בלילי חמישה עשר מניסן שנאמר "ואכלו את הבשר" 
לעשות פסח שני שנאמר "בחדש השני בארבעה עשר" 
לאכול את בשר פסח שני על מצה ומרור שנאמר "על מצות ומרורים יאכלוהו" 
לתקוע בחצוצרות על הקרבנות ובשעת הצרות שנאמר "ותקעתם בחצוצרת" 
להיות כל קרבנות בהמה מיום שמיני והלאה שנאמר "מיום השמיני והלאה" 
להיות כל קרבן בהמה תמים שנאמר "תמים יהיה לרצון" 
למלוח כל קרבן שנאמר "על כל קרבנך תקריב מלח" 
מעשה העולה שנאמר "אם עולה קרבנו" 
מעשה חטאת שנאמר "זאת תורת החטאת" 
מעשה האשם שנאמר "זאת תורת האשם" 
מעשה זבח השלמים שנאמר "וזאת תורת זבח השלמים" 
מעשה המנחה שנאמר "ונפש כי תקריב קרבן מנחה" 
להקריב בית דין קרבן אם טעו בהוראה שנאמר "ואם כל עדת ישראל ישגו" 
להקריב היחיד קרבן חטאת אם שגג במצות לא תעשה שחייבים עליה כרת שנאמר "ונפש כי תחטא" 
להקריב היחיד קרבן אם נסתפק לו אם חטא חטא שחייבים עליו חטאת או לא חטא שנאמר "ולא ידע ואשם והביא את אשמו"  וזה הוא נקרא אשם תלוי
להקריב השוגג במעילה או החוטא בגזילה או בשפחה חרופה או שכפר בפיקדון ונשבע מביא קרבן אשם וזה הוא הנקרא אשם ודאי
להקריב קרבן עולה ויורד שנאמר "ואם לא תגיע ידו"  "ואם לא תשיג ידו" 
להתוודות לפני ה' מכל חטא שיעשה האדם בשעת הקרבן ושלא בשעת הקרבן שנאמר "והתוודו את חטאתם אשר עשו" 
להקריב הזב קרבן אחר שיטהר שנאמר "וכי יטהר הזב מזובו" 
להקריב הזבה קרבן אחר שתטהר שנאמר "ואם טהרה מזובה" 
להקריב היולדת קרבן אחר שתטהר שנאמר "ובמלאות ימי טוהרה" 
להקריב המצורע קרבן אחר שיטהר שנאמר "וביום השמיני ייקח" 
לעשר הבהמה שנאמר "וכל מעשר בקר וצאן" 
לקדש בכור הבהמה הטהורה ולהקריבו שנאמר "כל הבכור אשר יולד" 
לפדות בכור אדם שנאמר "אך פדה תפדה את בכור האדם" 
לפדות פטר חמור שנאמר "ופטר חמור תפדה בשה" 
לערוף פטר חמור שנאמר "ואם לא תפדה וערפתו" 
להביא כל הקרבנות שיש על האדם בחובה או בנדבה ברגל ראשון שפגע בו שנאמר "ובאת שמה"  "והבאתם שמה" 
להקריב כל הקרבנות בבית הבחירה שנאמר "ושם תעשה כול אשר אנוכי מצווך" 
להיטפל בהבאת הקרבנות מחוצה לארץ לבית הבחירה שנאמר "רק קודשיך אשר יהיו לך ונדריך תישא ובאת"  מפי השמועה למדו שאינו מדבר אלא בקודשי חוצה לארץ
לפדות קודשים בעלי מומים ויהיו מותרים באכילה שנאמר "רק בכל אוות נפשך תזבח ואכלת בשר"  מפי השמועה למדו שאינו מדבר אלא בפסולי המוקדשין שייפדו
להיות התמורה קודש שנאמר "והיה הוא ותמורתו יהיה קודש" 
לאכול שיירי מנחות שנאמר "והנותרת ממנה יאכלו אהרון ובניו" 
לאכול בשר חטאת ואשם שנאמר "ואכלו אותם אשר כופר בהם" 
לשרוף בשר קודש שנטמא שנאמר "והבשר אשר ייגע בכל טמא" 
לשרוף הנותר שנאמר "והנותר מבשר הזבחביום השלישי באש יישרף" 
לגדל הנזיר שיערו שנאמר "גדל פרע שיער ראשו" 
לגלח הנזיר שיערו על קרבנותיו במלאות ימי נזרו או בתוך ימי נזרו אם נטמא שנאמר "וכי ימות מת עליו" 
לקיים אדם כל מה שהוציא בשפתיו מקרבן או צדקה וכיוצא בהם שנאמר "מוצא שפתיך תשמור ועשית" 
לדון בהפרת נדרים בכל הדינים האמורין בפרשה
להיות כל נוגע בנבילה טמא שנאמר "וכי ימות מן הבהמה" 
להיות שמונה שרצים מטמאין שנאמר "וזה לכם הטמא" 
להיות האוכלין מיטמאין שנאמר "מכל האוכל אשר יאכל" 
להיות הנידה טמאה ומטמאה לאחרים
להיות היולדת טמאה כנידה
להיות המצורע טמא ומטמא
להיות בגד מנוגע טמא ומטמא
להיות בית מנוגע מטמא
להיות הזב מטמא
להיות שכבת זרע מטמאה
להיות זבה מטמאה
להיות המת מטמא
להיות מי נדה מטמאין לאדם טהור ומטהרין מטומאת מת בלבד וכל אלו הדינין של טומאות אלו רוב משפט כל טומאה וטומאה מהן מבואר בתורה שבכתב
להיות הטהרה מכל הטמאות בטבילה במי מקוה שנאמר "ורחץ במים את כל בשרו"  למדו מפי השמועה שרחיצה זו במים שכל גופו עולה בהן בבת אחת
להיות הטהרה מן הצרעת בין צרעת אדם בין צרעת בית בעץ ארז ואיזוב ושני תולעת ושתי ציפורים ומים חיים שנאמר "זאת תהיה תורת המצרע" 
להיות המצורע מגלח כל שערו שנאמר "והיה ביום השביעי יגלח את כל שערו" 
להיות המצורע ידוע לכל בדברים האמורים בו "בגדיו יהיו פרמים וראשו יהיה פרע ועל שפם יעטה וטמא טמא יקרא"  וכן כל שאר הטמאים צריכין להודיע את עצמן
לעשות פרה אדומה להיות אפרה מוכן שנאמר "והיתה לעדת בני ישראל" 
להיות מעריך אדם נותן דמים הקצובין בפרשה שנאמר "איש כי יפלא נדר" 
להיות מעריך בהמה טמאה נותן דמיה שנאמר "והעמיד את הבהמה" 
להיות מעריך ביתו נותן כערך הכהן שנאמר "ואיש כי יקדיש" 
להיות מקדיש שדהו נותן בערך הקצוב בפרשה שנאמר "והיה ערכך כפי זרעו" 
לשלם השוגג במעילה מה שמעל לה' ולהוסיף חומש שנאמר "ואת אשר חטא מן הקדש ישלם" 
להיות נטע רבעי קודש שנאמר "יהיה כל פריו קדש הלולים" 
להניח פיאה
להניח לקט
להניח עומר השכחה
להניח עוללות בכרם
להניח פרט הכרם לפי שבכל אלו נאמר "לעני ולגר תעזב אתם"   וזו היא מצות עשה שלהם
להביא ביכורים לבית הבחירה שנאמר "ראשית בכורי אדמתך"  
להפריש תרומה גדולה לכהן שנאמר "ראשית דגנך תתן לו" 
להפריש מעשר דגן ללוים שנאמר "כל מעשר הארץ" 
להפריש מעשר שני להיאכל לבעליו בירושלים שנאמר "עשר תעשר"  מפי השמועה למדו שזה הוא מעשר שני
להיות הלוים מפרישין מעשר מן המעשר שלקחו מישראל ונותנין אותו לכהנים שנאמר "ואל הלוים תדבר" 
להפריש מעשר עני תחת מעשר שני בשלישית ובשישית בשבוע שנאמר "מקצה שלש שנים תוציא את כל מעשר תבואתך" 
להתוודות וידוי מעשר שנאמר "ואמרת לפני ה' אלוהיך ביערתי הקודש" 
לקרות על הביכורים שנאמר "וענית ואמרת לפני ה' אלוהיך" 
להפריש חלה לכוהן שנאמר "ראשית עריסותיכםחלה תרימו תרומה" 
להשמיט קרקע שנאמר "והשביעית תשמטנה ונטשתה" 
לשבות מעבודת הארץ שנאמר "בחריש ובקציר תשבות" 
לקדש שנת יובל בשביתה כשמיטה שנאמר "וקידשתם את שנת החמישים" 
לתקוע בשופר בשנת היובל שנאמר "והעברת שופר תרועה" 
ליתן גאולה לארץ בשנת היובל שנאמר "ובכול ארץ אחוזתכם גאולה תיתנו לארץ" 
להיות גאולה בבתי ערי חומה עד שנה שנאמר "ואיש כי ימכור בית מושב" 
למנות שני יובל שנים ושמיטים שנאמר "וספרת לך שבע   " 
להשמיט כספים בשביעית שנאמר "שמוט כל בעל משה ידו" 
לנגוש לנוכרי שנאמר "את הנוכרי תיגוש ואשר יהיה לך" 
ליתן מן הבהמה לכוהן הזרוע והלחיים והקיבה שנאמר "ונתן לכוהן הזרוע" 
ליתן ראשית הגז לכוהן שנאמר "וראשית גז צאנךתיתן לו" 
לדון בדיני חרמים מהם לה' ומהם לכוהן שנאמר "אך כל חרם אשר יחרים" 
לשחוט בהמה חיה ועוף ואחר כך יאכל בשרם שנאמר "וזבחת מבקרך ומצאנך" 
לכסות דם חיה ועוף שנאמר "ושפך את דמו וכיסהו בעפר" 
לשלח הקן שנאמר "שלח תשלח את האם ואת הבנים תיקח לך" 
לבדוק בסימני בהמה שנאמר "זאת החיה אשר תאכלו" 
לבדוק בסימני העוף עד שיבדיל בין טמא לטהור שנאמר "כל ציפור טהורה תאכלו" 
לבדוק בסימני חגבים לידע טהור מן הטמא שנאמר "אשר לו כרעיים" 
לבדוק בסימני דגים שנאמר "את זה תאכלו מכול אשר במים" 
לקדש חודשים ולחשב שנים וחודשים בבית דין בלבד שנאמר "החודש הזה לכם ראש חודשים" 
לשבות בשבת שנאמר "וביום השביעי תשבות" 
לקדש שבת שנאמר "זכור את יום השבת לקדשו" 
לבער חמץ שנאמר "ביום הראשון תשביתו שאור מבתיכם" 
לספר ביציאת מצריים בלילה הראשון של חג המצות שנאמר "והגדת לבנך" 
לאכול מצה בליל זה שנאמר "בערב תאכלו מצות" 
לשבות בראשון של פסח שנאמר "וביום הראשון מקרא קודש" 
לשבות בשביעי בו שנאמר "וביום השביעי מקרא קודש" 
לספור מקצירת העומר תשעה וארבעים יום שנאמר "וספרתם לכם ממוחרת השבת" 
לשבות ביום חמישים שנאמר "וקראתם בעצם היום הזה מקרא קודש" 
לשבות בראשון של חודש השביעי שנאמר "באחד לחודש יהיה לכם שבתון" 
להתענות בעשירי בו שנאמר "ובעשור לחודש תענו את נפשותיכם" 
לשבות ביום הצום שנאמר "שבת שבתון" 
לשבות בראשון של חג הסוכות שנאמר "ביום הראשון מקרא קודש" 
לשבות בשמיני של חג שנאמר "וביום השמיני מקרא קודש" 
לישב בסוכה שבעת ימים שנאמר "בסוכות תשבו שבעת ימים" 
ליטול לולב שנאמר "ולקחתם לכם ביום הראשון פרי עץ הדר כפות תמרים" 
לשמוע קול שופר בראש השנה שנאמר "יום תרועה יהיה לכם" 
ליתן מחצית השקל בכל שנה ושנה שנאמר "זה ייתנו כל העובר על הפקודים" 
לשמוע מכל נביא שיהיה בכל דור ודור אם לא יוסיף ולא יגרע שנאמר "אליו תשמעון" 
למנות מלך שנאמר "שום תשים עליך מלך" 
לשמוע מכל בית דין הגדול שיעמדו להם לישראל שנאמר "ועל המשפט אשר יאמרו לךתעשה" 
לנטות אחרי רבים אם תהיה מחלוקת בין הסנהדרין בדינין שנאמר "אחרי רביםלהטות" 
למנות שופטים ושוטרים בכל קהל וקהל מישראל שנאמר "שופטים ושוטרים תיתן לך" 
להשוות בין בעלי דינין בשעה שעומדין בדין שנאמר "בצדק תשפוט עמיתך" 
להעיד בבית דין למי שיש לו עדות שנאמר "והוא עד או ראה או ידע" 
לחקור העדים הרבה שנאמר "ודרשת וחקרת ושאלת היטב" 
לעשות לעדים זוממין כמו שזמו לעשות שנאמר "ועשיתם לו כאשר זמם" 
לערוף את העגלה כמצותה שנאמר "וערפו שם את העגלה בנחל" 
להכין שש ערי מקלט שנאמר "תכין לך הדרך ושילשת" 
לתת ללויים ערים לשבת וגם הן קולטות שנאמר "ונתנו ללויים    ערים" 
לעשות מעקה שנאמר "ועשית מעקה לגגך" 
לאבד עבודה זרה וכל משמשיה שנאמר "אבד תאבדון את כל המקומות" 
להרוג אנשי עיר הנידחת ולשרוף את העיר שנאמר "ושרפת באש את    כל שללה" 
לאבד שבעה עממים מארץ ישראל שנאמר "החרם תחרימם" 
להכרית זרעו של עמלק שנאמר "תמחה את זכר עמלק" 
לזכור מה שעשה לנו עמלק תדיר שנאמר "זכור את אשר עשה לך עמלק" 
לעשות במלחמת הרשות כמשפט הכתוב בתורה שנאמר "כי תקרב אל עיר" 
למשוח כוהן למלחמה שנאמר "והיה כקורבכם אל המלחמה וניגש הכוהן" 
להתקין יד במחנה שנאמר "ויד תהיה לך מחוץ למחנה" 
להתקין יתד שנאמר "ויתד תהיה לך על אזנך" 
להשיב את הגזל שנאמר "והשיב את הגזילה אשר גזל" 
ליתן צדקה שנאמר "פתוח תפתח את ידך" 
להעניק לעבד עברי שנאמר "הענק תעניק לו"  וכן אמה עברייה
להלוות לעני שנאמר "אם כסף תלווה את עמי"  "אם" זה אינו רשות אלא מצוה שנאמר "והעבט תעביטנו" 
להלוות לנוכרי בריבית שנאמר "לנוכרי תשיך"  מפי השמועה למדו שזו מצות עשה
להשיב המשכון לבעליו שנאמר "השב תשיב לו את העבוט" 
ליתן שכר שכיר בזמנו שנאמר "ביומו תיתן שכרו" 
להיות השכיר אוכל בזמן שכירותו שנאמר "כי תבוא בכרם ריעך"  "כי תבוא בקמת ריעך" 
לעזוב מעל חברו או מעל בהמתו שנאמר "עזוב תעזוב עימו" 
להקים המשא על הבהמה שנאמר "הקם תקים עימו" 
להשיב האבידה שנאמר "השב תשיבם לאחיך" 
להוכיח החוטא שנאמר "הוכח תוכיח את עמיתך" 
לאהוב כל בני אדם מבני ברית שנאמר "ואהבת לרעך כמוך" 
לאהוב את הגר שנאמר "ואהבתם את הגר" 
לצדק מאזניים עם המשקלות שנאמר "מאזני צדק אבני צדק" 
לכבד החכמים שנאמר "מפני שיבה תקום" 
לכבד אב ואם שנאמר "כבד את אביך ואת אמך"  
ליראה מאב ואם שנאמר "איש אמו ואביו תיראו" 
לפרות ולרבות שנאמר "פרו ורבו" 
לבעול בקידושין שנאמר "כי יקח איש אשה ובא אליה"  וראה דברים כד א
לשמח חתן את אשתו שנה שנאמר "נקי יהיה לביתו שנה אחת" 
למול את הבן שנאמר "וביום השמיני ימול בשר ערלתו" 
לייבם אשת אח שנאמר "יבמה יבוא עליה" 
לחלוץ ליבם שנאמר "וחלצה נעלו מעל רגלו" 
לישא אונס שנאמר "ולו תהיה לאישה" 
לישב מוציא שם רע עם אשתו כל ימיו שנאמר "ולו תהיה לאישה" 
לדון במפתה בחמישים שקל עם שאר דינין שנאמר "כי יפתה איש" 
לעשות ליפת תואר ככתוב שנאמר "וראית בשביה אשת יפת תואר" 
לגרש בשטר שנאמר "וכתב לה ספר כריתות ונתן בידה" 
לעשות לסוטה כתורה שנאמר "ועשה לה הכוהן את כל התורה הזאת" 
להלקות הרשעים שנאמר "והפילו השופט והכהו" 
להגלות רוצח בשגגה שנאמר "וישב בה עד מות הכוהן" 
להיות בית דין הורגין בסיף שנאמר "נקום יינקם" 
להיות בית דין הורגין בחנק שנאמר "מות יומת הנואף והנואפת" 
להיות בית דין שורפין באש שנאמר "באש ישרפו אותו ואתהן" 
להיות בית דין סוקלין באבנים שנאמר "וסקלתם אותם" 
לתלות מי שנתחייב תלייה שנאמר "ותלית אותו על עץ" 
לקבור הנהרג ביומו שנאמר "כי קבור תקברנו ביום ההוא" 
לדון בעבד עברי כהלכותיו שנאמר "כי תקנה עבד עברי" 
לייעד אמה עברייה שנאמר "אשר לו יעדה"  "ואם לבנו ייעדנה" 
לפדות אמה עברייה שנאמר "והפדה" 
לעבוד בעבד כנעני לעולם שנאמר "לעולם בהם תעבודו" 
להיות החובל משלם ממון שנאמר "וכי יריבון אנשיםוהכה איש" 
לדון בנזקי בהמה שנאמר "וכי ייגוף שור איש את שור ריעהו" 
לדון בנזקי הבור שנאמר "כי יפתח איש בור" 
לדון לגנב בתשלומין או במיתה שנאמר "וכי יגנוב"  "אם במחתרת"  "וגונב איש ומכרו" 
לדון בנזקי הבער שנאמר "כי יבער איש שדה או כרם" 
לדון בנזקי האש שנאמר "כי תצא אש ומצאה קוצים" 
לדון בדין שומר חינם שנאמר "כי ייתן איש אל ריעהו כסף או כלים" 
לדון בדין נושא שכר ושוכר שנאמר "כי ייתן איש אל ריעהו חמור או שור" 
לדון בדין השואל שנאמר "וכי ישאל איש מעם ריעהו" 
לדון בדין מקח וממכר שנאמר "וכי תמכרו ממכר לעמיתך" 
לדון בדין טוען וכופר שנאמר "על כל דבר פשע" 
להציל הנרדף ואפילו בנפש הרודף שנאמר "וקצותה את כפה" 
לדון בדיני נחלות שנאמר "איש כי ימות ובן אין לו" 